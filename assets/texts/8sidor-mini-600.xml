<corpus><text title="Italien vann Eurovision" author="8 Sidor" url="https://8sidor.se/kultur/2021/05/italien-vann-eurovision/" date="2021-05-22 23:18:52" tags="|Kultur|Eurovision|Eurovision Song Contest|Eurovision Song Contest 2021|"><p>Det var Italien som vann
Eurovision Song Contest.
Gruppen Måneskin
sjöng låten <strong>Zitti e buoni</strong>.
Det var en rocklåt.</p>
<p>Det var en spännande tävling.
Först kom experternas röster.
Då såg det ut som att
Schweiz eller Frankrike skulle vinna.</p>
<p>Men sedan kom tittarnas röster.
Och då gick det bäst för Italien.</p>
<p>Det här blev de fem
första länderna i finalen.</p>
<p>1. Italien
Måneskin med låten <strong>Zitti e buoni</strong>
2. Frankrike
Barbara Pravi med låten <strong>Voilà</strong>
3. Schweiz
Gjon’s Tears med låten <strong>Tout l’univers</strong>
4. Island
Daði och Gagnamagnið med låten <strong>10 years</strong>
5. Ukraina
Go_A med låten <strong>Shum</strong></p>
<p>Tusse tävlade för Sverige
med låten <strong>Voices</strong>.
Han kom på plats 14.
Det var 26 länder
som var med i finalen.</p>
<p>Nästan tre miljoner tittare
såg programmet på tv i Sverige.</p>
<p>8 SIDOR</p></text><text title="Tre medaljer till Sverige" author="8 Sidor" url="https://8sidor.se/sport/2021/05/tre-medaljer-till-sverige-2/" date="2021-05-24 07:30:20" tags="|Sport|EM i simning|Emelie Fast|Erik Persson|Louise Hansson|Sarah Sjöström|simning|Sophie Hansson|"><p>EM i simning är slut.
Det blev tre medaljer
till Sverige.</p>
<p>• Sophie Hansson vann guld
på 100 meter bröstsim.</p>
<p>• Louise Hansson tog brons
på 100 meter fjärilsim.</p>
<p>• Erik Persson tog brons
på 200 meter bröstsim.</p>
<p>Och flera andra
har också simmat bra.
Till exempel 17-åringen
Emelie Fast.</p>
<p>– Jag tycker att Sveriges landslag
ska vara nöjda,
säger experten Anna-Karin Kammerling
till Sveriges Radio.</p>
<p>Sveriges stora stjärna
Sarah Sjöström var inte med i EM.
Det beror på att hon har varit skadad.
Men snart kan hon simma igen.</p>
<p>I sommar ska Sveriges lag
vara med i OS i Japan.</p>
<p>8 SIDOR</p></text><text title="En död i brand" author="8 Sidor" url="https://8sidor.se/sverige/2021/05/en-dod-i-brand/" date="2021-05-24 07:36:57" tags="|Sverige|Borås|brand|Linköping|"><a href="https://8sidor.se/sverige/2021/05/en-dod-i-brand/attachment/web_inrikes-5183/"><img alt="Det är mörkt. Brandmän i en hiss försöker släcka elden på vinden." class="attachment-thumbnail size-thumbnail" height="69" src="https://8sidor.se/wp-content/uploads/2021/05/linkpoingbrand.jpg" width="128" /></a>
<a href="https://8sidor.se/sverige/2021/05/en-dod-i-brand/attachment/web_inrikes-5184/"><img alt="Bilden är tagen ovanifrån. Det är märkt och brinner i det stora huset." class="attachment-thumbnail size-thumbnail" height="69" src="https://8sidor.se/wp-content/uploads/2021/05/borasbrand.jpg" width="128" /></a>
<p>I helgen var det två svåra
bränder i Sverige.</p>
<p>I Linköping började det brinna
på en vind i ett hus.
Det hände på lördagens kväll.
Flera personer bodde i huset.
En person dog i branden.</p>
<p>Över 20 brandmän arbetade med
att försöka släcka branden.</p>
<p>Nu undersöker poliserna mer
vad som har hänt.
De tror att någon
kan ha tänt eld på huset.</p>
<p>I Borås var det också
en stor brand.
Den började sent
på fredagens kväll mitt i staden.
Det var en stor byggnad med affärer
som började brinna.
Bland annat mataffären Willys
låg i den byggnaden.</p>
<p>Brandmän arbetade länge
med att försöka släcka branden.
Poliserna i Borås tror att någon
kan ha tänt eld i affären.
De undersöker nu mer
vad som har hänt.
Inga personer blev skadade
i branden i Borås.</p>
<p>8 SIDOR/TT</p></text><text title="– Ät mer växter" author="8 Sidor" url="https://8sidor.se/sverige/2021/05/at-mer-vaxter/" date="2021-05-24 07:38:31" tags="|Sverige|ändringar i klimatet|Greta Thunberg|grönsaker|klimat|klimatet|kött|växter|"><p>Experter över hela världen säger
att klimatet på jorden ändras.
Hur människor lever
är en viktig förklaring
till att klimatet ändras.</p>
<p>Greta Thunberg är känd
för sin kamp för att rädda klimatet.
Hon säger oftast till politiker
att fatta beslut
som minskar utsläppen av gaser
som förstör klimatet.</p>
<p>Men i en ny video säger hon
att alla människor kan hjälpa klimatet.
Det handlar om att äta mat
som är bättre för klimatet.</p>
<p>Greta Thunberg säger
att människor borde äta mer växter
och mindre kött.
Kött ger mycket utsläpp
som värmer upp klimatet.</p>
<p>– Om vi fortsätter att producera mat
som vi gör i dag
kommer både marken
och maten att ta slut,
säger hon.</p>
<p>Att äta växter är mycket snällare
mot klimatet.
Det ger mindre utsläpp av gaser
som ändrar klimatet.</p>
<p>8 SIDOR/TT</p></text><text title="Belarus tvingade ner flygplan" author="8 Sidor" url="https://8sidor.se/varlden/2021/05/belarus-tvingade-ner-flygplan/" date="2021-05-24 07:56:24" tags="|Världen|aleksandr lukasjenko|Belarus|flygplanet i Belarus|protester i Belarus|protesterna i Belarus|Roman Protasevitj|"><a href="https://8sidor.se/lituania-belarus-opposition/"><img alt="Ett flygplan har precis landat på en flygplats. Det står Ryanair på flygplanet. Bredvid landningsbanan finns ett grönt fält. Längre bort syns en skog." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210524_belarus1.jpg" width="128" /></a>
<a href="https://8sidor.se/belarus-opposition/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/05/210524_belarus2.jpg" width="128" /></a>
<p>I söndags hände något
mycket speciellt.
Ett flygplan blev tvingat
att landa i landet Belarus.</p>
<p>Flygplanet var på väg
från Grekland till Litauen.
När planet flög över Belarus
så tvingade Belarus ledare
Aleksandr Lukasjenko
flygplanet att landa.</p>
<p>Han skickade ut två stridsplan
som skulle följa flygplanet
till en flygplats i Belarus.</p>
<p>Ombord på planet fanns
aktivisten och journalisten
Roman Protasevitj.
Han kommer från Belarus.
Han har varit kritisk mot
ledaren Aleksandr Lukasjenko.</p>
<p>När planet landade blev Protasevitj
tagen av poliser.</p>
<p>– Roman Protasevitj såg väldigt rädd ut,
säger en av passagerarna på planet.</p>
<p>– Han sa att nu kommer han
att bli straffad med döden,
säger en annan passagerare.</p>
<p>Det kan också ha varit
fyra personer till
som blev tagna av poliser.</p>
<p>Sedan fick planet lyfta
och fortsätta till Litauen.</p>
<p>Nu protesterar många länder
mot Belarus och ledaren
Aleksandr Lukasjenko.</p>
<p>– Det här var fel och farligt.
Alla på planet blev utsatta för fara
när planet blev tvingat att landa.</p>
<p>Det säger Sveriges utrikesminister Ann Linde.</p>
<p>– Regeringen i Belarus
måste släppa journalisten fri.
De har också tagit fast
hans flickvän, säger Ann Linde.</p>
<p>Belarus är inte en demokrati.
Lukasjenko styr landet hårt.
Sedan sommaren förra året har folk
protesterat mot honom i Belarus.</p>
<p>8 SIDOR/TT</p></text><text title="Vulkan fick utbrott" author="8 Sidor" url="https://8sidor.se/varlden/2021/05/vulkan-fick-utbrott-3/" date="2021-05-24 08:06:30" tags="|Världen|Kongo-Kinshasa|vulkan|vulkaner|vulkanutbrott|"><a href="https://8sidor.se/varlden/2021/05/vulkan-fick-utbrott-3/attachment/aptopix-congo-volcano/"><img alt="Två personer syns som skuggor. Himlen är helt röd." class="attachment-thumbnail size-thumbnail" height="69" src="https://8sidor.se/wp-content/uploads/2021/05/kongo-kinshasavulkan3.jpg" width="128" /></a>
<a href="https://8sidor.se/varlden/2021/05/vulkan-fick-utbrott-3/attachment/congo-volcano-2/"><img alt="Stora rasmassor syns. Människor står framför." class="attachment-thumbnail size-thumbnail" height="69" src="https://8sidor.se/wp-content/uploads/2021/05/kongo-kinshasavulkan2.jpg" width="128" /></a>
<a href="https://8sidor.se/varlden/2021/05/vulkan-fick-utbrott-3/attachment/congo-volcano/"><img alt="Flera människor går på en gata. De bär saker över sina huvuden." class="attachment-thumbnail size-thumbnail" height="69" src="https://8sidor.se/wp-content/uploads/2021/05/kongo-kinshasavulkan.jpg" width="128" /></a>
<p>En vulkan i östra delen
av landet Kongo-Kinshasa i Afrika
har fått ett utbrott.</p>
<p>Det hände på natten
mellan lördag och söndag.</p>
<p>Tusentals människor har blivit
tvingade att fly från sina hem.</p>
<p>Kokande lava vällde fram.
Den har slukat stora byggnader.
Den har förstört en stor väg.
Men lavan stannade precis
utanför staden Goma.</p>
<p>Nio personer har dött
på grund av vulkanens utbrott.
Men det kan vara fler.
Det finns personer
som är saknade.</p>
<p>Vulkanen heter Nyiragongo.
Det var första gången på 20 år
som den hade ett utbrott.
När det hände sist år 2002
dog över 100 personer.</p>
<p>Dario Tedesco är expert
på vulkaner. Han jobbar i Goma.
Han säger att det var
stor tur att utbrottet var kort.</p>
<p>8 SIDOR/TT</p></text><text title="14 dog i olycka" author="8 Sidor" url="https://8sidor.se/varlden/2021/05/14-dog-i-olycka/" date="2021-05-24 08:14:32" tags="|Världen|Italien|linbana|Mattarone|olycka i linbana|"><a href="https://8sidor.se/aptopix-italy-cable-car-deaths/"><img alt="En brant sluttning. En sjö syns långt nere i dalen. Räddningsarbetare vid den krossade vagnen." class="attachment-thumbnail size-thumbnail" height="69" src="https://8sidor.se/wp-content/uploads/2021/05/linbana.jpg" width="128" /></a>
<a href="https://8sidor.se/varlden/2021/05/14-dog-i-olycka/attachment/aptopix-mexico-cable-car/"><img alt="Två bagnar på en linbana upp i luften. Ett hus i tegel är under dem." class="attachment-thumbnail size-thumbnail" height="69" src="https://8sidor.se/wp-content/uploads/2021/05/linbanan-2.jpg" width="128" /></a>
<p>En olycka hände på
en linbana vid staden
Stresa i Italien i söndags.
En vagn på linbanan lossnade.
Vagnen störtade ner
och blev krossad mot marken.
Minst 14 människor dog.</p>
<p>Många åker med linbanan.
Det är populärt
att titta på utsikten
från berget Mottarone.</p>
<p>Det är ovanligt
att det händer olyckor
med linbanor.</p>
<p>Olyckan hände i söndags.
Det är ännu inte klart
varför den hände.</p>
<p>8 SIDOR/TT</p></text><text title="Sverige har förlorat" author="8 Sidor" url="https://8sidor.se/sport/2021/05/sverige-har-forlorat/" date="2021-05-24 08:15:04" tags="|Sport|ishockey|ishockey-VM i Lettland|Rickard Rakell|"><p>Sverige spelar i VM i ishockey
i Lettland.
Sverige har förlorat båda
sina första matcher.</p>
<p>Sverige förlorade mot Danmark.
Sverige förlorade mot Belarus.</p>
<p>– Det är inte tillräckligt bra,
säger spelaren Rickard Rakell
i Sveriges lag.</p>
<p>Men han säger
att Sverige inte har gett upp.</p>
<p>På tisdag spelar Sverige mot Schweiz.</p>
<p>Sverige har fem matcher kvar
i gruppspelet i VM.</p>
<p>Efter gruppspelet får de bästa lagen
fortsätta att spela i slutspelet.</p>
<p>Om inte Sveriges lag
spelar bättre och vinner
kanske de inte tar sig till slutspel.</p>
<p>Om Sverige missar slutspelet
är det första gången sedan år 1985.</p>
<p>8 SIDOR/TT</p></text><text title="Rättegång om attacken" author="8 Sidor" url="https://8sidor.se/sverige/2021/05/rattegang-om-attacken/" date="2021-05-24 08:15:58" tags="|Sverige|attacken i Vetlanda|knivattack i Vetlanda|Vetlanda|"><a href="https://8sidor.se/web_inrikes-5185/"><img alt="En vakt och journalister väntar utan för salen för rättegången." class="attachment-thumbnail size-thumbnail" height="69" src="https://8sidor.se/wp-content/uploads/2021/05/vetlanda2.jpg" width="128" /></a>
<a href="https://8sidor.se/sverige/2021/05/rattegang-om-attacken/attachment/bo-martinsson/"><img alt="Ett porträtt på en man med glasögon och grått hår." class="attachment-thumbnail size-thumbnail" height="69" src="https://8sidor.se/wp-content/uploads/2021/05/vetlanda.jpg" width="128" /></a>
<p>I mars gick en man
till attack med kniv
i Vetlanda.</p>
<p>Han högg och skadade
sju människor.
Flera blev svårt skadade.</p>
<p>Poliserna tog fast en man.
I förra veckan började
rättegången mot honom.
Han är misstänkt för att
ha försökt att mörda
sju människor.</p>
<p>Mannen är 22 år.
Han säger att han
högg två av personerna.
Sedan minns han inget mer,
säger han.</p>
<p>Mannen kan inte svara på
varför han högg
de sju personerna.</p>
<p>En undersökning visar
att mannen
kan ha varit psykiskt sjuk.</p>
<p>Bo Martinsson var en
av dem som blev skadade.</p>
<p>– Han körde kniven i mig bakifrån.
Jag kände ett hugg
och hur han vred om.
Det gjorde fruktansvärt ont,
berättar Bo Martinsson.</p>
<p>Han såg snabbt mannens ögon.</p>
<p>– Han bara stirrade rakt ut,
säger Bo Martinsson.</p>
<p>8 SIDOR/TT</p></text><text title="Rättegång om kidnappning" author="8 Sidor" url="https://8sidor.se/sverige/2021/05/rattegang-om-kidnappning/" date="2021-05-24 08:28:54" tags="|Sverige|artist|encrochat|kidnappning|"><p>Nu startar en rättegång
om en misstänkt kidnappning
av en ung artist.</p>
<p>Det var i april förra året
som den unga artisten
blev kidnappad.</p>
<p>Tio personer är misstänkta.
Två av de misstänkta
är också artister.</p>
<p>Poliserna tror att den unga artisten
blev kidnappad för att han
tjänat mycket pengar på sin musik.</p>
<p>Planen var att kidnappa honom,
stjäla saker från honom
och tvinga honom att betala pengar.</p>
<p>De två artisterna är inte
misstänkta för att ha kidnappat
den unga artisten.
De är misstänkta för att ha
försökt hjälpa kidnapparna
att locka fram den unga artisten.</p>
<p>Artisterna ska ha frågat den unga
artisten om han ville samarbeta med dem.
På så vis skulle kidnapparna
kunna föra bort den unga artisten.</p>
<p>Först frågade den ena artisten.
Men den gången blev det
ingen kidnappning.</p>
<p>Några veckor senare
ska den andra artisten
ha försökt att lura den unga artisten.</p>
<p>Rättegången mot de misstänkta
personerna ska vara
i fem dagar.</p>
<p>8 SIDOR/TT</p></text><text title="Färre köper påsar" author="8 Sidor" url="https://8sidor.se/vardags/2021/05/farre-koper-pasar/" date="2021-05-24 08:33:30" tags="|Vardags|plast|plastpåsar|plastskatt|"><p>För ungefär ett år sedan
blev det högre pris
på påsar av plast i affärerna.
Påsarna vi bär hem maten i
blev flera kronor dyrare.</p>
<p>Det är en ny skatt
som gjort att påsarna blivit dyrare.</p>
<p>Plast är dåligt för naturen.
Tanken med skatten är
att vi ska köpa mindre plast.
Och det verkar ha funkat.</p>
<p>Svenskarna köper färre påsar nu.
Det visar en undersökning
av myndigheten Naturvårdsverket.</p>
<p>År 2017 köpte varje svensk
i genomsnitt 83 påsar av plast.
Förra året köpte vi
55 påsar i genomsnitt.</p>
<p>Målet är att vi ska köpa
max 40 påsar per person år 2025.</p>
<p>Plastpåsar är ett vanligt skräp
som folk slänger i naturen.
Slängda påsar blåser lätt ner
i sjöar, åar eller hav.</p>
<p>Det är ett stort problem,
säger organisationen
Håll Sverige rent.</p>
<p>8 SIDOR/TT</p></text><text title="Han gömde sig i dräkten" author="8 Sidor" url="https://8sidor.se/kultur/2021/05/han-vann-masked-singer/" date="2021-05-24 10:23:53" tags="|Kultur|Daniel Norberg|Masked Singer|TV4|"><p>Programmet <strong>Masked Singer</strong>
har varit det populäraste
tv-programmet den här våren.
Nästan två miljoner
har tittat varje vecka.</p>
<p>I programmet sjunger kändisar
utklädda i olika dräkter.
Ingen har kunnat se vem
som har gömt sig i dräkten.
Men juryn har försökt gissa.</p>
<p>I fredags var det final.
Artisten som vann hade en dräkt
som såg ut som en automat för godis.
Det var komikern Daniel Norberg
som var gömd bakom godisautomaten.</p>
<p>Från början var det tolv artister
som var med i olika dräkter.
Det är kanalen Tv4
som har visat programmet.</p>
<p>8 SIDOR/TT</p>
<div class="wp-caption alignnone" id="attachment_122612" style="width: 376px;"><img alt="Han ser glad ut, har en röd kostym, håller en flaska och blommor i handen. Det är guldglitter i luften på scenen." class="wp-image-122612" height="196" src="https://8sidor.se/wp-content/uploads/2021/05/norberg.jpg" width="366" /><p class="wp-caption-text" id="caption-attachment-122612">Daniel Norberg vann Masked Singer. Foto: Pressbild/TV4</p></div></text><text title="Löpare dog i oväder i Kina" author="8 Sidor" url="https://8sidor.se/sport/2021/05/lopare-dog-i-ovader-i-kina/" date="2021-05-24 10:58:00" tags="|Sport|Kina|löpning|oväder|väder|"><p>Minst 21 personer har dött
under en tävling i löpning i Kina.
De dog på grund av ett oväder.
Det berättar tidningar i Kina.</p>
<p>Tävlingen var i lördags.
Det var 172 löpare med.
Löparna skulle springa
ett lopp som var 100 kilometer.</p>
<p>Men när de hade börjat springa
kom det ett kraftigt oväder.
Tävlingen blev stoppad.
Men då hade löparna redan hunnit långt.</p>
<p>Det kom hagel, snö och hårda vindar.
Det blev minus 24 grader kallt.
Löparna hade bara shorts
och t-shirt på sig.
Ovädret gjorde att människor dog.</p>
<p>En av de som överlevde
var löparen Zhang Xiatao.</p>
<p>– Jag var så kall att jag
började förlorade kontrollen
över min kropp.
Sedan svimmade jag,
skriver han på en sajt på internet.</p>
<p>Han blev räddad av en fåraherde
som bar honom till en grotta.
En fåraherde är en bonde
som går med får utomhus.</p>
<p>Det fanns varningar
om att det skulle bli hårt väder.
Men de som ordnade tävlingen
stoppade inte tävlingen
redan från början.
Nu ska myndigheterna undersöka det.</p>
<p>Loppet var i bergen
i området Gansu
som ligger i norra Kina.</p>
<p>8 SIDOR/TT</p></text><text title="Man skjuten till döds" author="8 Sidor" url="https://8sidor.se/sverige/2021/05/man-skjuten-till-dods-11/" date="2021-05-24 13:09:12" tags="|Sverige|dödsskjutning|dödsskjutningar|Södertälje|"><p>En man har blivit
skjuten till döds
i Södertälje.
Det hände mitt på dagen
på måndagen.</p>
<p>Mannen var i 40-årsåldern.
Han blev hittad utomhus,
utanför ett gym,
i området Geneta.
Mannen var skadad av skott.
Han dog av skadorna.</p>
<p>Poliserna har ännu inte hittat
personen som sköt mannen.</p>
<p>8 SIDOR</p></text><text title="Väg för båtar kan bli större" author="8 Sidor" url="https://8sidor.se/varlden/2021/05/vag-for-batar-kan-bli-storre/" date="2021-05-25 07:17:48" tags="|Världen|Egypten|fartyg|Medelhavet|Röda havet|Suezkanalen|"><p>Suezkanalen finns
i landet Egypten.
Den går mellan Medelhavet
och Röda havet.
Det är en av världens
viktigaste vägar på vattnet.
Där åker många båtar
som kör varor.</p>
<p>I mars fastnade en stor båt
när den skulle åka genom kanalen.
Inga andra båtar
kunde åka i kanalen
när båten satt fast.</p>
<p>Det var svårt att få loss båten.
Men efter en vecka gick det.</p>
<p>Stoppet gjorde att många företag
fick vänta länge på att få sina varor.
Experter säger att företag
i hela världen har märkt av stoppet.</p>
<p>Nu vill de som bestämmer
över Suezkanalen bygga ut kanalen.
De vill att kanalen ska bli
bredare och djupare.
Då blir det lättare att komma fram.</p>
<p>De har berättat om sin idé
för presidenten i Egypten.
Det finns inget svar ännu
hur det blir.</p>
<p>8 SIDOR/TT</p></text><text title="Poliserna tog många som köper sex" author="8 Sidor" url="https://8sidor.se/sverige/2021/05/lite-hjalp-till-man-som-koper-sex/" date="2021-05-25 07:40:28" tags="|Sverige|brott|Polisen|prostitution|sexköp|sexköpare|"><p>Det är brottsligt att betala
för att ha sex med någon i Sverige.</p>
<p>Förra året tog poliserna fast
450 män som hade köpt sex.
Aldrig förut har poliserna
tagit fast så många män
som har köpt sex.</p>
<p>Poliserna i Stockholm grep
hundra män på en månad.
Det var i maj förra året.</p>
<p>Många av männen som blev gripna
ville ha hjälp att sluta köpa sex.
Men det är svårt för männen att få hjälp.
Det visar en undersökning
som Sveriges Radio har gjort.</p>
<p>Mest hjälp finns att få
i de stora städerna i Sverige.
Men män som köper sex
finns överallt i landet.
Då behöver det också
finnas hjälp överallt.
Men det gör det inte.</p>
<p>– Det är ett stort problem
att det inte finns hjälp överallt.</p>
<p>Det säger Marie Johansson.
Hon arbetar med att hjälpa
män som vill sluta köpa sex.
Hon jobbar på en mottagning
i Stockholm.</p>
<p>Män som har köpt sex säger
att behandling på mottagning
hjälper dem att sluta med brottet.</p>
<p>Den som blir dömd
för att ha köpt sex
får oftast böter som straff.</p>
<p>8 SIDOR/TT</p></text><text title="Ovanligt med unga mammor" author="8 Sidor" url="https://8sidor.se/sverige/2021/05/ovanligt-med-unga-mammor/" date="2021-05-25 07:48:05" tags="|Sverige|gravida kvinnor|graviditet|skydd mot graviditet|socialstyrelsen|Unga kvinnor|"><p>Det är inte längre lika vanligt
att tonåringar föder barn
i Sverige.</p>
<p>År 1973 födde flickor i tonåren
över sex tusen bebisar.
Förra året var det bara
ungefär 500 bebisar.
Det är en stor minskning.</p>
<p>Skydd mot att bli gravid
har ökat mycket de senaste tio åren.
Särskilt bland unga kvinnor
som är yngre än 20 år.
Allt fler äter p-piller
eller liknande
som skyddar mot graviditet.
Det visar siffror från
myndigheten Socialstyrelsen.</p>
<p>– Fler jobb kräver också
en längre utbildning.
Då väntar många
med att skaffa barn.</p>
<p>Det säger forskaren
Livila Olah till SVT.</p>
<p>8 SIDOR/TT</p></text><text title="Journalisten var med i film" author="8 Sidor" url="https://8sidor.se/varlden/2021/05/journalisten-var-med-i-film/" date="2021-05-25 07:59:08" tags="|Världen|Belarus|flygplanet i Belarus|Roman Protasevitj|"><p>I söndags blev ett flygplan
tvingat att landa i Belarus.
Poliser kom till planet.
De tog fast aktivisten
och journalisten Roman Protasevitj.</p>
<p>Han är känd för att vara
kritisk mot ledaren i Belarus,
Aleksandr Lukasjenko.</p>
<p>Nu har det kommit en film
på internet med Protasevitj.
Där säger han att han var
med och ordnade protester i Belarus.
I Belarus är det ett brott
att ordna protester.</p>
<p>Protasevitj har blivit tvingad
att erkänna brott i filmen.
Det säger andra personer
som är kritiska mot Belarus ledare.</p>
<p>Roman Protasevitj är 26 år.
Han är född i Belarus
huvudstad Minsk.</p>
<p>Han har varit kritisk mot regeringen
ändå sedan han var tonåring.
Han har skrivit mycket på internet
och skrivit och fotograferat
som journalist.</p>
<p>År 2019 lämnande han Belarus,
men han fortsatte att jobba.</p>
<p>Belarus är inte en demokrati.
Lukasjenko försöker stoppa
alla som protesterar mot honom.</p>
<p>8 SIDOR/TT</p></text><text title="EU straffar Belarus" author="8 Sidor" url="https://8sidor.se/varlden/2021/05/eu-straffar-belarus-3/" date="2021-05-25 08:01:44" tags="|Världen|Belarus|flygplan|flygplanet i Belarus|Roman Protasevitj|"><p>I söndags blev ett flygplan
tvingat att landa i landet Belarus.
När planet landat tog poliser fast
minst en person på planet.</p>
<p>Det var aktivisten
och journalisten Roman Protasevitj.
Han är från Belarus och är känd
för att vara kritisk mot Belarus ledare
Aleksandr Lukasjenko.</p>
<p>Nu protesterar Sverige
och många andra länder
mot Belarus ledare.</p>
<p>– Det här är en attack
mot demokratin.
Och det är en attack
mot yttrandefriheten.</p>
<p>Det säger Ursula von der Leyen
som är ledare för EUs regering.</p>
<p>Nu straffar EU Belarus.
Flygplan från Belarus ska inte få
flyga eller landa i länder i EU.
Och flygplan från EU
ska helst inte flyga över Belarus.</p>
<p>EU vill också ge ekonomiska straff
till personer med makt i Belarus.</p>
<p>Belarus är inte en demokrati.
Lukasjenko försöker stoppa
alla som protesterar mot honom.</p>
<p>Vill du läsa mer om Roman Protasevitj?
<a href="https://8sidor.se/varlden/2021/05/journalisten-var-med-i-film/" rel="noopener noreferrer" target="_blank">Gå till 8 Sidors artikel om Protasevitj.</a></p>
<p>8 SIDOR/TT</p></text><text title="Biografer öppnar" author="8 Sidor" url="https://8sidor.se/kultur/2021/05/biografer-oppnar/" date="2021-05-25 08:08:20" tags="|Kultur|biografer|Filmstaden|viruset corona|"><p>Många biografer har varit stängda
på grund av corona.
Men från den 1 juni öppnar
Filmstaden sina biografer igen.
De har många biografer i Sverige.</p>
<p>Publiken kommer
att få sitta glest
så att folk kan hålla avstånd.</p>
<p>– Det känns fantastiskt.
Många har längtat efter det här,
säger Helena Eklund
på Filmstaden.</p>
<p>När Filmstaden öppnar
kan du se flera nya filmer.
Det är till exempel <strong>Tom &amp; Jerry</strong>,
<strong>Godzilla vs. Kong</strong>
och <strong>Sune – uppdrag midsommar</strong>.</p>
<p>8 SIDOR/TT</p></text><text title="Svårt för svensk-somalier" author="8 Sidor" url="https://8sidor.se/sverige/2021/05/svart-for-svensk-somalier/" date="2021-05-25 09:43:59" tags="|Sverige|integration|Rinkeby|Somalia|svensk-somalier|utanförskap|"><a href="https://8sidor.se/sverige/2021/05/svart-for-svensk-somalier/attachment/somaliska-invandrare-i-sverige-2/"><img alt="En bild från Rinkeby torgs entré. En familj som kan ha rötter i Somalia går in genom entrén och under en skylt där det står Rinkeby." class="attachment-thumbnail size-thumbnail" height="69" src="https://8sidor.se/wp-content/uploads/2021/05/x210523-svensksomalieforskare-753e2a40-a002nh.jpg" width="128" /></a>
<a href="https://8sidor.se/sverige/2021/05/svart-for-svensk-somalier/attachment/somaliska-invandrare-i-sverige-3/"><img alt="Ahmed Abdirahman med undersökningen i sin hand." class="attachment-thumbnail size-thumbnail" height="69" src="https://8sidor.se/wp-content/uploads/2021/05/x210523-svensksomalierra-03e78ade-a001nh.jpg" width="128" /></a>
<a href="https://8sidor.se/sverige/2021/05/svart-for-svensk-somalier/attachment/somaliska-invandrare-i-sverige-4/"><img alt="Aweis Abdulkadir tittar in i kameran." class="attachment-thumbnail size-thumbnail" height="69" src="https://8sidor.se/wp-content/uploads/2021/05/x210523-svensksomalierra-03e78ade-a003nh.jpg" width="128" /></a>
<p>Svenskar som är
födda i Somalia
eller som har föräldrar
som är födda i Somalia
har svårt att få jobb.</p>
<p>Det visar en ny undersökning.</p>
<p>Knappt hälften har jobb.
Det gäller de som är
mellan 20 och 64 år.</p>
<p>– Många får inget jobb,
säger Ahmed Abdirahman.</p>
<p>Han är ledare för organisationen
The Global Village
som gjort undersökningen.</p>
<p>Undersökningen visar också
att de som har jobb
har låga löner.
År 2019 tjänade
nästan hälften av dem
mindre än 200 tusen kronor.</p>
<p>Många jobbar med vård
eller som chaufförer
för buss eller taxi.</p>
<p>Många har lite pengar
och bor trångt.
De flesta bor också
i områden som är fattiga.</p>
<p>– En del vill flytta.
Men de har inte råd,
säger Ahmed Abdirahman.</p>
<p>Aweis Abdulkadir
är ledare i en förening
för svensk-somalier.
Han säger att fattigdomen
är ett stort problem.</p>
<p>– Hur ska vi skydda
ungdomar från brottslingar
som försöker få med dem i gäng
om familjerna inte har
tillräckligt med pengar,
säger han.</p>
<p>Det är extra svårt om
ungdomarna inte har något
hopp om att det ska bli bättre
i framtiden, säger Aweis Abdulkadir.</p>
<p>Ahmed Abdirahman säger
att politikerna inte hjälper till
så mycket som de borde.
De löser inte problemen
med att folk bor trångt.
Och att folk inte har jobb
eller utbildning.</p>
<p>Aweis Abdulkadir vill att
folk ska få bättre möjligheter
att lyckas i Sverige.</p>
<p>– De har varken pengar,
kontakter eller drömmar,
säger han.</p>
<p>8 SIDOR/TT</p></text><text title="En fågel byggde bo på min balkong" author="Martin Hanberg" url="https://8sidor.se/kronika/2021/05/en-fagel-byggde-bo-pa-min-balkong/" date="2021-05-25 12:04:36" tags="|Krönika|fågel|fåglar|"><p>Jag bor i en lägenhet
som har balkong.
På somrarna brukar jag ha
lådor med blommor där.</p>
<p>Förra sommaren åkte jag bort
med bilen i två veckor.</p>
<p>När jag kom hem hade en fågel
byggt bo i en av lådorna
på min balkong.
Det låg tre gröna ägg i boet.
Jag tror att det var
en koltrast som hade byggt.</p>
<p>Fågelmamman brukade
vara där och ligga på äggen.
Men när jag kom nära
blev hon rädd och flög bort.
Så därför försökte jag
att hålla mig undan.
Men det var ändå svårt.
Det räckte med att jag rörde mig
inne i rummet.
Då blev fågeln rädd.</p>
<p>Det var inte bra för henne
att ha sitt bo på min balkong.
Hon blev nervös.
Och jag blev nervös.</p>
<p>Efter ett tag kläcktes äggen.
Tre små ungar skrek efter mat hela tiden.
Och mamman flög fram och tillbaka med ny mat.</p>
<p>Efter ett tag försvann ungarna,
en efter en.
Jag vet inte vad
som hände med ungarna.
Jag kunde ju inte stå
och titta på boet hela tiden.
Jag hoppas att ungarna överlevde.</p>
<p>Boet var tomt.
Det var faktiskt ganska skönt.
Då kunde jag vara på balkongen igen.</p>
<p>Den här sommaren hoppas jag
att det inte blir något fågelbo
på min balkong.
Det är det bästa.
Både för fåglarna och för mig.</p></text><text title="20-åring blir dömd för mord" author="8 Sidor" url="https://8sidor.se/sverige/2021/05/20-aring-blir-domd-for-mord/" date="2021-05-25 12:39:12" tags="|Sverige|knivmord|mord|Rissne|"><p>En 20-årig man
blir nu dömd för mord.
Han högg ihjäl
en man i 45-årsåldern.
Det hände vid en bankomat
i Rissne nära Stockholm.</p>
<p>20-åringen har sagt att han
ville råna den andra mannen på pengar.
Då gjorde mannen motstånd.
Och då högg 20-åringen
med kniven, säger han själv.</p>
<p>Den unge mannen hade rymt
från en rättspsykiatrisk klinik.
På en sådan klinik finns människor
som är psykiskt sjuka
och som har gjort brott.
Mannen var där för att han
hade gjort ett mord tidigare.</p>
<p>Experter har undersökt om mannen
var psykiskt sjuk när han högg ihjäl
mannen vid bankomaten.</p>
<p>Några experter sa att mannen
var mycket psykiskt sjuk.
Och att han skulle kunna få vård.
Men några andra experter sa
att han inte var mycket sjuk.
Och att han inte ska få vård.</p>
<p>Därför har domstolen bestämt
att det blir fängelse.
Mannen får fängelse i 13 år.
Han blir dömd för mord och rån.</p>
<p>8 SIDOR/TT</p></text><text title="Så tränar du upp lukten" author="8 Sidor" url="https://8sidor.se/vardags/2021/05/sa-tranar-du-upp-lukten/" date="2021-05-26 07:40:21" tags="|Vardags|lukt|luktsinnet|träna luktsinnet|viruset corona|"><p>Över en miljon människor i Sverige
har varit sjuka i viruset corona.
Det finns många symtom för sjukdomen.
Ett symtom är att du kan
få svårt att känna lukt och smak.</p>
<p>En del människor fortsätter
att ha problem med det.
Även efter att viruset
har försvunnit från kroppen.</p>
<p>Men det går att träna
sitt sinne för lukt.
Du kan göra det hemma.
Här är tipsen för hur du gör:</p>
<p>1. Lukta på samma saker
om och om igen.
Då lär du luktsinnet
att känna igen doften.</p>
<p>2. Välj ut fyra tydliga dofter.
Det kan vara honung,
hackad vitlök, ketchup och kaffe.
Tvål och tandkräm går också bra.
Men lukta inte på parfym eller deodorant.
Det blir för starkt för näsan.</p>
<p>3. Lukta på de fyra valda dofterna
två gånger om dagen.
Träna ungefär 15 minuter varje gång.</p>
<p>4. Lukta på varje doft ungefär
som du luktar på en blomma.
Lukta i ungefär 10 sekunder på varje doft.</p>
<p>5. När du luktar kan du
tänka på ditt minne av doften.
Det kan hjälpa näsan.</p>
<p>6. Varje gång du tränar,
skriv i en dagbok
hur dofterna känns.
Då kan du gå tillbaka och läsa
hur ditt luktsinne blir bättre.</p>
<p>7. Det tar minst en månad
innan du märker
att luktsinnet har blivit bättre.</p>
<p>Det är experter på sjukhus
som har gjort tipsen
för hur du kan träna ditt luktsinne.</p>
<p>8 SIDOR/TT</p></text><text title="Fler ska våga vittna" author="8 Sidor" url="https://8sidor.se/sverige/2021/05/fler-ska-vaga-vittna/" date="2021-05-26 07:44:54" tags="|Alla Väljare|Sverige|brott|gäng|gängbrott|kriminella gäng|Morgan Johansson|vittnesskydd|"><p>Gäng som gör brott
har blivit ett stort
problem i Sverige.
Det säger regeringen.</p>
<p>Det är ofta svårt att straffa
de personer i gängen
som gör brott.
Människor är rädda
för att berätta vad de vet.
De tror att gängen
kan skada dem.</p>
<p>Nu vill regeringen ha nya lagar.
Det kan bli hårdare straff
för den som hotar vittnen
som berättar om brott.</p>
<p>Förslaget handlar också om
att få personer som är med i gäng
att berätta om brott.
Då kan de få kortare straff
om de gjort brott själva.</p>
<p>– Det här är bra sätt
för att folk ska våga
berätta om brott,
säger minister Morgan Johansson.</p>
<p>8 SIDOR/TT</p></text><text title="Skuru är mästare i handboll" author="8 Sidor" url="https://8sidor.se/sport/2021/05/skuru-ar-mastare-i-handboll/" date="2021-05-26 07:45:24" tags="|Sport|H65 Höör|handboll|Skuru|"><a href="https://8sidor.se/web_sport-1791/"><img alt="Efter en match i handboll. Fem spelare är glada och jublar. De har guldhattar på sig. En av spelarna håller i en pokal." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210526_skuru1.jpg" width="128" /></a>
<a href="https://8sidor.se/web_sport-1790/"><img alt="Från en match i handboll. En kvinna håller i bollen och ska skjuta ett skott. Målvakten i det andra laget sträcker ut sina armar." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210526_skuru2.jpg" width="128" /></a>
<p>Skuru är svenska mästare
i handboll för damer.
De vinner SM-guld.
Det blev klart i tisdags.</p>
<p>Då vann Skuru
mot H65 Höör med 24-22.
Det betydde att Skuru
vann finalen med 3-1 i matcher.</p>
<p>Det var 16 år sedan Skuru
vann SM-guld senast.</p>
<p>Skuru kommer från Nacka
som ligger nära Stockholm.
H65 Höör kommer från
Höör i Skåne.</p>
<p>8 SIDOR/TT</p></text><text title="Lätt att cykla i Uppsala" author="8 Sidor" url="https://8sidor.se/sverige/2021/05/latt-att-cykla-i-uppsala/" date="2021-05-26 07:49:40" tags="|Sverige|cykel|cykelbanor|Cykelfrämjandet|cykling|Uppsala|"><p>Organisationen Cykelfrämjandet
jobbar med att fler människor ska cykla.
De försöker få kommuner
att jobba med
att göra det säkrare att cykla.</p>
<p>Varje år delar Cykelfrämjandet
ut ett pris till den kommun
som jobbar mest med
att göra det lätt att cykla.</p>
<p>I år tävlade 57 kommuner
om priset.
Uppsala kommun vann.
Det är fjärde året i rad
som Uppsala vinner.</p>
<p>Uppsala har till exempel gjort
bättre vägar för cykling.
Uppsala har gjort säkra platser
att parkera cykeln på.
Uppsala har jobbat med
att få fler människor
att cykla till jobbet.</p>
<p>Under tiden med corona
har fler människor i världen
börjat cykla.
Många städer har börjat jobba
hårdare med
att göra det lättare att cykla,
säger Cykelfrämjandet.</p>
<p>MARIE HILLBLOM</p></text><text title="Belarus får inte köpa maskiner" author="8 Sidor" url="https://8sidor.se/sverige/2021/05/belarus-far-inte-kopa-maskiner/" date="2021-05-26 07:55:30" tags="|Sverige|affär med Belarus|Belarus|exportkreditnämnden|Siemens|utrikeshandel|"><p>Belarus skulle köpa maskiner
från ett företag i Sverige.
Belarus skulle betala
två miljarder kronor.
Affären var nästan klar.
Men nu har den
blivit stoppad.</p>
<p>Det beror på att Belarus
inte är demokratiskt.
Människor får inte
säga vad de vill.
Då kan de hamna
i fängelse.</p>
<p>– Tidigare visste vi inte
om hur stora problemen
är i Belarus,
säger Anna-Karin Jatko.</p>
<p>Hon är chef för myndigheten
som har stoppat affären.</p>
<p>Myndigheten Exportkreditnämnen
ska hjälpa svenska företag
att sälja saker till andra länder.</p>
<p>8 SIDOR/TT</p></text><text title="Ny undersökning om assistans" author="8 Sidor" url="https://8sidor.se/sverige/2021/05/ny-undersokning-om-assistans/" date="2021-05-26 07:56:12" tags="|Sverige|funktionsnedsättning|funktionsnedsättningar|LSS|personlig assistans|"><p>De senaste åren har det
blivit svårare för personer
med funktionsnedsättningar
att få en personlig assistent.</p>
<p>Många barn med
stora funktionsnedsättningar
har inte fått den hjälp de behöver.</p>
<p>Regeringen har bett
en grupp att undersöka
hur fler kan få assistent.</p>
<p>Nu är undersökningen klar.
Gruppen föreslår
ändringar i reglerna
för 2,7 miljarder kronor.</p>
<p>Det ska göra att
två tusen fler personer
som behöver en assistent
kan få det.
Nästan hälften av dem är barn.</p>
<p>– Förslagen ska ge
ökad säkerhet för patienter
och större trygghet för
personer med funktionsnedsättningar.</p>
<p>Det skriver Fredrik Malmberg
i tidningen Dagens Nyheter.
Det är han som varit ledare
för undersökningen.
Han har också tidigare varit ledare
för myndigheten Barnombudsmannen.</p>
<p>Nu har gruppen lämnat
undersökningen och förslagen
till regeringen.</p>
<p>8 SIDOR/TT</p></text><text title="FN ska prata om Belarus" author="8 Sidor" url="https://8sidor.se/varlden/2021/05/fn-ska-prata-om-belarus/" date="2021-05-26 08:20:14" tags="|Världen|Belarus|Protasevitj|Roman Protasevitj|"><p>Många länder i världen
protesterar mot landet Belarus.
För några dagar sedan
tvingade Belarus ett flygplan
att landa.
Planet var på väg till ett annat land.</p>
<p>Poliser grep sedan två personer
på flygplanet, belarusen
Roman Protasevitj
och hans flickvän Sofia Sapega.</p>
<p>Protasevitj är känd för
att han i flera år
har protesterat mot Belarus ledare,
Alexandr Lukasjenko.</p>
<p>Belarus är inte ett fritt land.
Landet har inte fria val.
Och de som protesterar mot
de som styr landet
blir stoppade med våld.</p>
<p>Nu misstänker flera
att Protasevitj har blivit
slagen och dåligt behandlad
av poliserna som tog honom.</p>
<p>Han riskerar också att få
ett långt straff i fängelse.</p>
<p>I dag, onsdag,
ska också Förenta Nationerna, FN,
ha möte om Belarus.</p>
<div class="wp-caption alignnone" id="attachment_122677" style="width: 430px;"><img alt="En ung man hålls fast av två poliser. Bakom står en annan man som filmar händelsen." class="wp-image-122677" height="225" src="https://8sidor.se/wp-content/uploads/2021/05/210525_belarus.jpg" width="420" /><p class="wp-caption-text" id="caption-attachment-122677">Roman Protasevtij under en protest i Belarus år 2017. Foto: AP/TT</p></div>
<p>8 SIDOR/TT</p></text><text title="– Det är kris i Tigray" author="8 Sidor" url="https://8sidor.se/varlden/2021/05/det-ar-kris-i-tigray/" date="2021-05-26 08:22:06" tags="|Världen|Etiopien|strider i Tigray|Tigray|"><p>Det är kris i området
Tigray i Etiopien.
Det säger Mark Lowcock
som jobbar på Förenta Nationerna, FN.</p>
<p>I november förra året
blev det krig i Tigray
mellan regeringens soldater
och Tigrays egna soldater.
Och det är fortfarande
våld i området.</p>
<p>Det är mycket våld
och våldtäkter mot
vanliga människor i Tigray, säger FN.
Och det är svårt
att få tag på mat.</p>
<p>– Det är en stor risk för svält
om det inte kommer hjälp snabbt,
säger Mark Lowcock på FN.</p>
<p>Han säger också att två miljoner
människor i Tigray har blivit tvingade
att fly från sina hem.</p>
<p>8 SIDOR/TT</p></text><text title="3,6 miljoner har fått vaccin" author="8 Sidor" url="https://8sidor.se/sverige/2021/05/36-miljoner-har-fatt-vaccin/" date="2021-05-26 08:23:17" tags="|Sverige|coronavaccin|Emma Spak|vaccin mot corona|vaccin mot viruset corona|viruset corona|"><p>Sverige började vaccinera
mot viruset corona
i slutet av förra året.</p>
<p>Nu har 3,6 miljoner människor i Sverige
fått minst en dos vaccin.
Det är nästan hälften
av alla vuxna i Sverige.</p>
<p>– Arbetet med vaccinationer
fungerar bra i hela landet.</p>
<p>Det säger experten Emma Spak
som jobbar på organisationen SKR.</p>
<p>– Hur snabbt vaccinationerna går
beror på hur mycket
vaccin Sverige får,
säger Emma Spak.</p>
<p>Just nu får Sverige
över en halv miljon doser i veckan.
Men om Sverige fick mer vaccin
skulle fler kunna bli vaccinerade.
De som vaccinerar i Sverige
skulle kunna ge
över en miljon doser i veckan.</p>
<p>I juni ska Sverige få
tre miljoner doser vaccin.
Till slutet av juni kommer då
över fem miljoner människor i Sverige
att ha fått minst en dos vaccin.</p>
<p>MARIE HILLBLOM</p></text><text title="Skjutningar har ökat i Sverige" author="8 Sidor" url="https://8sidor.se/sverige/2021/05/skjutningar-har-okat-i-sverige/" date="2021-05-26 08:38:16" tags="|Sverige|brott|dödsskjutningar|dödsskjutningar i Sverige|"><p>De senaste 20 åren har
det blivit färre mord i Sverige.
Men det gäller inte mord
med skjutvapen.
De morden har ökat i Sverige.
Fler människor har blivit
skjutna till döds.</p>
<p>I de flesta länderna i Europa
så minskar sådana mord.
Men Sverige har störst ökning
i hela Europa.</p>
<p>Det visar en undersökning
som experter på myndigheten Brå
har gjort. De har undersökt
det dödliga våldet sedan år 2000.</p>
<p>– Sverige brukade vara i botten.
Det var få skjutningar till döds.
Men nu är Sverige väldigt
högt upp på listan.
De senaste fyra åren är det bara
Kroatien som har en högre nivå
av skjutningar till döds.</p>
<p>Det säger Klara Hradilova Selin
som jobbar på Brå.</p>
<p>Experterna vet inte säkert varför
Sverige har en ökning.</p>
<p>– Vi vet inte varför.
Det är ett slags smitta.
Om en person blir skjuten
då blir ofta en till person
skjuten ganska snart,
säger Klara Hradilova Selin.</p>
<p>De flesta skjutningarna i Sverige
är brottslingar i gäng
som skjuter på varandra.</p>
<p>Men hittills det här året
har det varit färre skjutningar
jämfört med förra året.</p>
<p>8 SIDOR/TT</p></text><text title="Stor seger för Sverige" author="8 Sidor" url="https://8sidor.se/sport/2021/05/stor-seger-for-sverige/" date="2021-05-26 08:45:51" tags="|Sport|ishockey|Ishockey-VM|Tre Kronor|VM i ishockei 2021|VM i ishockey|"><p>VM i ishockey började
dåligt för Sveriges herrar.
Sverige förlorade mot både
Danmark och Belarus.</p>
<p>Men på tisdagen
gick det bättre.
Sverige vann
mot Schweiz med 7-0.
Segern var viktig.
Den betyder att Sverige
fortfarande har chans
att gå till slutspel.</p>
<p>Sverige har aldrig
tidigare vunnit
så stort mot Schweiz.</p>
<p>8 SIDOR/TT</p></text><text title="Restauranger slarvar" author="8 Sidor" url="https://8sidor.se/sverige/2021/05/restauranger-slarvar-med-information/" date="2021-05-26 11:56:28" tags="|Sverige|allergi|Livsmedelsverket|restaurang|restauranger|"><p>Vad finns i maten?
Det behöver många veta.
Särskilt den som är allergisk.</p>
<p>Många restauranger slarvar med
att berätta vad som finns i maten.
Det kan bli farligt
för den som är allergisk.</p>
<p>Förra året gjorde myndigheten Livsmedelsverket
sex tusen kontroller på restauranger.
Var åttonde restaurang slarvade
med information om vad som finns i maten.</p>
<p>– Det är mycket allvarligt.
Om en person får i sig något
som den är allergisk mot
så kan det bli allvarligt,
säger Ylva Sjögren Bolin
på Livsmedelsverket.</p>
<p>En person som är allergisk
och får i sig mat som den är allergisk mot
kan få svårt att andas.
Andra får kanske eksem och klåda.
Vissa kan må illa och kräkas.</p>
<p>Ungefär 15 procent av människor i Sverige
har något slags allergi mot mat.
Många är allergiska mot mjölk,
ägg och jordnötter.</p>
<p>8 SIDOR/TT</p></text><text title="Waterloo är bästa låten" author="8 Sidor" url="https://8sidor.se/kultur/2021/05/waterloo-ar-basta-laten/" date="2021-05-27 06:57:38" tags="|Kultur|Abba|Eurovision|Eurovision Song Contest|Loreen|Måns Zelmerlöw|Waterloo|"><p>Nyligen var det
Eurovision Song Contest.</p>
<p>Precis innan tävlingen
så fick människor i 14 länder
rösta fram de bästa låtarna
någonsin i Eurovision.</p>
<p>Över 300 tusen
människor röstade.
Tre svenska låtar
kom i topp.</p>
<p>Låten <strong>Waterloo</strong> med Abba vann.
Det är den bästa låten
i Eurovision någonsin,
tycker de flesta.
Abba vann med Waterloo år 1974.</p>
<p>Låten <strong>Euphoria</strong> med Loreen
kom tvåa i röstningen.
Låten vann i Eurovision år 2012.</p>
<p>Låten <strong>Heroes</strong> med Måns Zelmerlöw
kom trea i röstningen.
Låten vann i Eurovision år 2015.</p>
<p>I år var det Italien som vann.
Gruppen Måneskin vann
med låten <strong>Zitti e buoni</strong>.</p>
<p>8 SIDOR/TT</p>
<p><strong>Vilken låt tycker du är bäst</strong>
<strong>någonsin i Eurovision?</strong>
<strong>Skriv gärna en kommentar!</strong></p></text><text title="Massor med regn" author="8 Sidor" url="https://8sidor.se/sverige/2021/05/massor-med-regn/" date="2021-05-27 07:44:17" tags="|Sverige|Botkyrka|översvämning|räddningstjänsten|regn|SMHI|Södertälje|Svealand|"><a href="https://8sidor.se/sverige/2021/05/massor-med-regn/attachment/web_inrikes-5195/"><img alt="Lastbil och personbilar kör bort från kameran på en motorväg som är väldigt regning. Det är vatten i luften." class="attachment-thumbnail size-thumbnail" height="69" src="https://8sidor.se/wp-content/uploads/2021/05/regn1.jpg" width="128" /></a>
<a href="https://8sidor.se/sverige/2021/05/massor-med-regn/attachment/web_inrikes-5196/"><img alt="Tre personer går under varsitt svart paraply. De är utomhus och det regnar. De går vid en station." class="attachment-thumbnail size-thumbnail" height="69" src="https://8sidor.se/wp-content/uploads/2021/05/regn2.jpg" width="128" /></a>
<p>Det är regnigt väder
i den östra delen av Sverige,
i Svealand.</p>
<p>Det regnade hela onsdagen
på många platser.
Det har kommit väldigt mycket regn.</p>
<p>Allra mest regn har det kommit
i Södertälje och i Botkyrka.
Där har det regnat 58 millimeter
på ett dygn.</p>
<p>Det är ovanligt att det
regnar så mycket på ett dygn.
Det säger experter
på myndigheten för väder, SMHI.</p>
<p>I östra Svealand brukar det
regna runt 30–40 millimeter
under hela maj.
Så det är en hel månads regn
som kommit på ett dygn,
säger experterna.</p>
<p>Regnet har gjort
att det svämmat över
i hus och på vägar.
Många har larmat
räddningstjänsten för att
få hjälp att pumpa bort vattnet.</p>
<p>Räddningstjänsten har inte
hunnit pumpa överallt.</p>
<p>På flera ställen varnar nu
SMHI för mycket vatten.
Det är svårt att komma fram
på vissa vägar.</p>
<p>Det är mycket vatten
på en del järnvägar.
Därför blir tåg försenade.
En del tåg mellan Stockholm och Uppsala
har blivit inställda på torsdagen.</p>
<p>Under torsdagen ska det
fortsätta regna.
Men inte lika mycket
som på onsdagen.</p>
<p>8 SIDOR/TT</p></text><text title="Ovanlig final i ligan" author="8 Sidor" url="https://8sidor.se/sport/2021/05/ovanlig-final-i-ligan/" date="2021-05-27 07:45:25" tags="|Sport|Europa League|Europa League i fotboll|fotboll|Manchester United|Villarreal|"><p>Finalen i Europa League
i fotboll blev ovanligt spännande.
Villarreal från Spanien spelade
mot Manchester United
från Storbritannien.</p>
<p>Efter full tid och förlängning
stod det 1-1.
Lagen fick avgöra
matchen med straffar.
Där blev det lika jämnt.</p>
<p>När lagen hade skjutit
21 straffar var det
fortfarande oavgjort.</p>
<p>Då missade Manchesters
målvakt David de Gea sin straff.
Han var den enda
som inte gjorde mål
på sin straff.</p>
<p>Villarreal från Spanien
vann Europa League.</p>
<p>Det är första gången
Villarreal vunnit
en stor tävling.</p>
<p>8 SIDOR/TT</p></text><text title="Ny sorts virus i Australien" author="8 Sidor" url="https://8sidor.se/varlden/2021/05/ny-sorts-virus-i-australien/" date="2021-05-27 07:46:07" tags="|Världen|Australien|corona-virus|coronavirus|coronaviruset|Covid-19 .|den nya smittan|Melbourne|muterat virus|viruset corona|"><p>En ny sort av viruset corona
har blivit upptäckt i Australien.
Den nya sorten
smittar mycket lätt.</p>
<p>För att minska smittan
stänger nu staden Melbourne.
Där bor fem miljoner människor.</p>
<p>Alla måste stanna hemma.
De får bara vara ute
två timmar om dagen
och om de måste göra något viktigt,
som att åka till sjukhus.</p>
<p>– Den nya sortens virus
sprider sig snabbare
än något vi sett tidigare,
säger James Merlino.</p>
<p>Han är ledare i området
där Melbourne ligger.</p>
<p>Australien har haft
sina gränser stängda.
Ovanligt få människor
har hittills blivit smittade
av viruset corona.</p>
<p>8 SIDOR/TT</p></text><text title="Vården gjorde fel" author="8 Sidor" url="https://8sidor.se/sverige/2021/05/varden-gjorde-fel/" date="2021-05-27 07:46:46" tags="|Sverige|diskriminering|DO|Västragötalandsregionen|"><p>En man i Västra Götaland
blev svårt sjuk år 2017.
Han fick en blödning i hjärnan
i sitt hem.
Han blev medvetslös.
Hans fru ringde ambulans.</p>
<p>Men när personal från
ambulansen kom
så trodde de att mannen
låtsades vara sjuk.</p>
<p>Mannen var invandrare.
Personalen skrev i sina papper
att mannens sjukdom var
en ”kulturell svimning.”</p>
<p>Ambulansen tog med mannen
till sjukhuset.
Men han fick inte hjälp direkt.
Det berodde på det som
personalen skrivit.</p>
<p>Det tog därför tid innan
läkare såg att mannen
hade en blödning i hjärnan.</p>
<p>Mannen blev vårdad
på sjukhus i ett år.
Han dog senare efter
att ha fått lunginflammation.</p>
<p>Mannens fru anmälde
det som hänt
till myndigheten DO,
Diskrimineringsombudsmannen.</p>
<p>DO anmälde sedan
regionen Västra Götaland
i en domstol.
Regionen har ansvar
för sjukvården.</p>
<p>Nu blir regionen dömd
för att ha behandlat mannen fel.
Mannen blev sämre behandlad
för att han var invandrare,
säger domstolen.</p>
<p>Domstolen säger att
personalen inte tagit
mannens sjukdom på allvar.
Men det finns inte bevis
för att mannen blev sjukare
på grund av det som hände.</p>
<p>Regionen ska betala
110 tusen kronor
till mannens familj.</p>
<p>DO ville att regionen
skulle betala mer pengar
till familjen.
De har inte bestämt än
om de ska klaga på domen.</p>
<p>8 SIDOR/TT</p></text><text title="Många dog när båt sjönk" author="8 Sidor" url="https://8sidor.se/varlden/2021/05/manga-dog-nar-bat-sjonk/" date="2021-05-27 07:49:33" tags="|Världen|båtolycka|färja|Nigeria|olycka med båt|"><p>Det har varit en olycka
med en båt i landet Nigeria.
Båten sjönk i floden Niger.</p>
<p>Några människor blev räddade.
Men de flesta har troligen dött.
Fler än 150 människor
är saknade.</p>
<p>Båten var en färja
som var full med människor.
Ungefär 180 människor
var med på båten.
Men egentligen får det bara
vara 80 människor på båten.</p>
<p>Båten blev för tung.
Det var därför den gick sönder
och sjönk i floden,
tror myndigheterna.</p>
<p>– Det här är den värsta olyckan
med båt som har hänt i området,
säger Qasimu Umar Wara.</p>
<p>Han bor i området
och hans bror var med på båten.</p>
<p>Det är ganska vanligt
med olyckor med båtar i Nigeria.
Det beror ofta på att båtar
har för många människor
och att båtarna är gamla och slitna.</p>
<p>8 SIDOR/TT</p></text><text title="Poliser undersöker olycka" author="8 Sidor" url="https://8sidor.se/varlden/2021/05/poliser-undersoker-olycka/" date="2021-05-27 07:51:26" tags="|Världen|Italien|linbana|linbaneolycka|olycka i linbana|"><p>I söndags var det en olycka
med en linbana.
Det hände nära staden
Stresa i Italien.</p>
<p>En vagn på linbanan lossnade
och föll ner till marken.
14 människor dog.
Bara en person överlevde.
Det är en 5-årig pojke.
Han är svårt skadad.
Hans familj dog i olyckan.</p>
<p>Myndigheterna i Italien
tror nu att de vet hur olyckan gick till.
En lina som vagnen hängde på
gick sönder.
Vagnen började att åka bakåt.
Bromsarna fungerade inte.
Vagnen slog mot en stolpe
och föll till marken.</p>
<p>Nu är tre personer
misstänkta för brott.
De jobbade med linbanan.</p>
<p>Poliserna säger att det hade
varit fel på bromsarna tidigare.
Men att felet inte hade
blivit lagat ordentligt.
Då ska de misstänkta personerna
ha bestämt att stänga av bromsarna helt.
Det var för att spara tid
och slippa stänga linbanan.
Det är förbjudet att göra så.</p>
<p>Olyckor med linbanor är ovanliga.</p>
<p>8 SIDOR/TT</p></text><text title="Nya kontor för service" author="8 Sidor" url="https://8sidor.se/sverige/2021/05/fler-kontor-for-service/" date="2021-05-27 08:29:07" tags="|Alla Väljare|Sverige|Arbetsförmedlingen|arbetslöshet|Försäkringskassan|servicekontor|Skatteverket|"><p>Det finns 116 servicekontor
i Sverige.
Det är ställen dit folk
kan gå för att få hjälp med
kontakt till vissa myndigheter.</p>
<p>Till exempel Skatteverket,
Försäkringskassan och
Arbetsförmedlingen.</p>
<p>Kontoren är populära.</p>
<p>– Vi hade över två miljoner
besökare förra året.
Men fler behöver kunna gå
till ett servicekontor,
säger ministern Lena Micko.</p>
<p>Nu vill regeringen öppna
28 nya servicekontor
runt om i landet.</p>
<p>De vill också att folk
ska kunna få hjälp
från fler myndigheter
på kontoren.</p>
<p>Till exempel CSN,
Kronofogden och Trafikverket.</p>
<p>Kontoren ska öppna
inom två år, säger regeringen.</p>
<p>8 SIDOR/TT</p></text><text title="För lite kvinnor i politiken" author="8 Sidor" url="https://8sidor.se/alla-valjare/2021/05/for-lite-kvinnor-i-politiken/" date="2021-05-27 09:15:20" tags="|Alla Väljare|Anna-Karin Berglund|demokrati 100 år|jämställdhet|Jämställdhetsmyndigheten|kommuner|kommunfullmäktige|kvinnor i politiken|politiker|"><p>Mycket av Sveriges politik
händer i landets kommuner.
I valen röstar vi på
vilka politiker vi vill ha
i kommunerna.
Politiker bestämmer
om kommunens framtid.
De jobbar i kommunfullmäktige.</p>
<p>År 1909 fick kvinnor rätt
att vara politiker i kommunerna.
Innan det fick bara män
vara politiker.</p>
<p>År 1919 fick kvinnor också rätt
att rösta i val i kommunerna.</p>
<p>År 1919 var det kvinnor
på fyra procent av platserna
i landets kommunfullmäktige.</p>
<p>I Sverige är det bestämt
att det helst ska vara
lika många kvinnor som män
som är politiker.
Men arbetet med det
går långsamt.</p>
<p>År 1994 var 40 procent
av politikerna i kommunerna
kvinnor.</p>
<p>Efter valet år 2018 var det
fortfarande runt 40 procent kvinnor.</p>
<p>– Vi brukar säga att det
är balans mellan könen
när det är 40 procent kvinnor.
Men är det balans när det
är så efter varje val?</p>
<p>Det säger Anna-Karin Berglund
på Jämställdhetsmyndigheten.</p>
<p>Det är också stora skillnader
i olika kommuner.</p>
<p>Efter förra valet var det flest kvinnor
i kommunfullmäktige i Lekeberg.
Där var det 59 procent kvinnor.
I Trelleborgs kommun var det
bara 25 procent kvinnor.</p>
<p>Åtta kommuner har aldrig lyckats få
40 procent kvinnor
i kommunfullmäktige.</p>
<p>MARIE HILLBLOM</p></text><text title="Sämre i politiken för kvinnor" author="8 Sidor" url="https://8sidor.se/alla-valjare/2021/05/samre-i-politiken-for-kvinnor/" date="2021-05-27 09:15:32" tags="|Alla Väljare|Anna-Karin Berglund|demokrati 100 år|jämställdhet|Jämställdhetsmyndigheten|kommuner|kommunpolitik|politik i kommuner|politiker|"><p>I svensk politik ska det vara
lika många kvinnor som män.
Det har Sverige bestämt.</p>
<p>Men i politiken i kommuner
är det fortfarande färre kvinnor
än män.
Varför är det så?</p>
<p>– Undersökningar visar
att kvinnor trivs sämre
än män i politiken i kommunerna.</p>
<p>Det säger Anna-Karin Berglund.
Hon är expert
på Jämställdhetsmyndigheten.</p>
<p>Att kvinnor ofta trivs sämre än män
att jobba politiskt i kommuner
kan bero på olika saker.</p>
<p>Kvinnor som är politiker i kommuner
har svårare än män
att göra sig hörda.</p>
<p>Många kvinnor tycker inte
att de blir tagna på allvar.</p>
<p>Fler kvinnor än män
som jobbar med politik i kommuner
har blivit dåligt behandlade.</p>
<p>Och fler kvinnor än män
slutar med politik i kommuner.</p>
<p>– Det finns mycket att jobba med,
säger Anna-Karin Berglund.</p>
<p>MARIE HILLBLOM</p></text><text title="Smittan minskar" author="8 Sidor" url="https://8sidor.se/sverige/2021/05/smittan-minskar/" date="2021-05-27 13:27:42" tags="|Sverige|Folkhälsomyndigheten|karin tegmark wisell|Norrbotten|smitta|viruset corona|"><p>Över en miljon människor i Sverige
har varit sjuka i viruset corona.
Under de senaste fem veckorna
har smittan minskat.</p>
<p>Men smittan i Sverige är
fortfarande väldigt stor
säger experter
på Folkhälsomyndigheten.</p>
<p>Smittan är lika stor nu
som den var efter jul och nyår.</p>
<p>– Så det är fortfarande
väldigt viktigt att följa reglerna,
säger Karin Tegmark Wisell
på Folkhälsomyndigheten.</p>
<p>Smittan är olika
i olika delar av landet.</p>
<p>I Norrbotten är smittan stor.
Många som blivit smittade
av viruset corona behöver vård
på sjukhus.</p>
<p>– Ofta börjar spridning av smittan
med unga som träffas
och har fest.
De tar hem smittan
till mamma och pappa
och vidare ut i bland folk.</p>
<p>Det säger Anders Nystedt.
Han är läkare i Norrbotten.</p>
<p>Han säger att det är viktigt
att alla följer reglerna för
att kunna stoppa smittan.</p>
<p>– För många följer inte reglerna.
Reglerna gäller i hela Sverige och
extra mycket i Norrbotten, säger han.</p>
<p>MARIE HILLBLOM</p></text><text title="Sverige börjar öppna" author="8 Sidor" url="https://8sidor.se/sverige/2021/05/sverige-borjar-oppna/" date="2021-05-27 15:32:38" tags="|Sverige|Lena Hallengren|regeringen|sommar|Stefan Löfven|viruset corona|"><p>I över ett år har smittan
av viruset corona funnits i Sverige.</p>
<p>Sverige har fått många regler för
att stoppa spridningen av smittan.</p>
<p>Nu ska Sverige börja öppna igen.
Sverige ska öppna lite i taget.
Reglerna ska bli färre.</p>
<p>– Många har längtat efter
att leva livet som vanligt igen,
säger statsminister Stefan Löfven.</p>
<p>På tisdag den 1 juni
blir en del regler ändrade.</p>
<p>Men det blir inte så stora
ändringar.</p>
<p>Smittan är kvar i Sverige.
Många som blivit smittade
behöver fortfarande vård på sjukhus.</p>
<p>Ändringarna handlar om reglerna
för teater, idrott, konserter,
restauranger och nöjesfält.
Bland annat ska nu fler personer
få tävla i sport och sitta i en publik.
Restauranger får ha öppet lite längre.
Och nöjesfälten får öppna.</p>
<p>Fortsätter smittan att minska
öppnar Sverige sen lite mer den 1 juli.
Och ännu lite mer den 15 juli.
Då ska det bli okej att inte ha
munskydd på bussar och tåg.</p>
<p>I september hoppas regeringen öppna mer.
Då kan det få vara stor publik på alla ställen.</p>
<p>När allt blir som vanligt och
allt är öppet kan ingen svara på.</p>
<p>8 SIDOR/TT</p></text><text title="Sverige förlorade igen" author="8 Sidor" url="https://8sidor.se/sport/2021/05/sverige-forlorade-igen-6/" date="2021-05-27 20:27:50" tags="|Sport|ishockey|Ishockey-VM|ishockey-VM 2021|Tre Kronor|VM i ishockey|"><p>Sverige förlorade matchen
mot Tjeckien i VM
i ishockey för herrar
i torsdags kväll.
Sverige började matchen bra.
Laget ledde med 2-0
efter två perioder.</p>
<p>Men i den sista perioden
vände Tjeckien på matchen.
Tjeckien gjorde fyra mål
och vann med 4-2.</p>
<p>– Vi slarvade och fick
några utvisningar.
Det var en tung förlust,
säger spelaren Rickard Rakell.</p>
<p>Nu har Sverige problem.
Sverige har spelat
fyra matcher i VM.
Laget har bara vunnit en match.
Det finns stor risk att Sverige
missar slutspelet i VM.
Det har aldrig hänt tidigare.</p>
<p>Sverige ska nu spela
mot Storbritannien,
Slovakien och Ryssland.</p>
<p>Troligen måste Sverige
vinna alla matcherna
för att komma till slutspel.</p>
<p>8 SIDOR/TT</p></text><text title="Sena jordgubbar i år" author="8 Sidor" url="https://8sidor.se/sverige/2021/05/sena-jordgubbar-i-ar/" date="2021-05-28 07:07:17" tags="|Sverige|jordgubbar|jordgubbsodlare|lantbruk|sommar|svenska jordgubbar|"><p>Våren har varit ovanligt kall.
Därför blir jordgubbarna
ovanligt sena.
Just nu går det bara att köpa
svenska jordgubbar
som växt inomhus.</p>
<p>Jordgubbar som växer utomhus
brukar vara godare.
Men de första kommer inte
att vara mogna
förrän nästa vecka.</p>
<p>De första bären är ofta dyra.
Det kommer att ta tid
innan det blir mycket bär
och priserna sjunker.</p>
<p>Midsommar är en viktig helg
för alla som säljer jordgubbar.
Då vill de flesta köpa jordgubbar.
Om det kommer att finns
mycket jordgubbar då
beror på vädret.</p>
<p>– Jag är inte orolig.
Jordgubbarna blommar nu.
Sedan tar det 30 dagar innan
det blir mogna bär.
Det är lagom till midsommar,
säger odlaren
Karl-Gustav Paulsson i Skåne.</p>
<p>När väl värmen
kommer är problemen över.
Vädret var bra för växterna
förra hösten.
Och det betyder troligen
att det blir
mycket jordgubbar i år.
Men vi får vänta
lite extra på dem.</p>
<p>8 SIDOR/TT</p></text><text title="Fler ska jobba längre" author="8 Sidor" url="https://8sidor.se/sverige/2021/05/fler-ska-jobba-langre/" date="2021-05-28 07:38:27" tags="|Alla Väljare|Sverige|arbete|jobb|pension|pensionärer|"><p>I Sverige har det länge
varit så att människor
jobbar till de är 65 år.
Sedan går de i pension.</p>
<p>Det är ingen lag att du måste
jobba till du är 65 år.
En del slutar jobba tidigare.
En del jobbar längre.</p>
<p>Men 65 år har varit
en viktig gräns.
Den har betydelse för
hur mycket pengar du får
som pensionär.</p>
<p>Nu ska den gränsen höjas till 67 år.
Det har regeringen bestämt
efter att partierna i riksdagen
sagt ja till det.</p>
<p>Människor blir äldre i Sverige.
Därför måste människor jobba längre.
Det skriver regeringen.</p>
<p>År 2027 ska den nya åldern
börja gälla.</p>
<p>8 SIDOR/TT</p></text><text title="Sol och värme i helgen" author="8 Sidor" url="https://8sidor.se/sverige/2021/05/sol-och-varme-i-helgen/" date="2021-05-28 07:41:26" tags="|Sverige|sol|sommar|väder|vädret|vår|"><p>De senaste dagarna
har det varit kallt och regnigt
för många i Sverige.</p>
<p>Men i helgen kommer
vädret att vända.
Det blir soligt och varmt
i stora delar av Sverige.</p>
<p>På en del platser börjar
det soliga vädret redan i dag, fredag.
Och på lördag ska det vara
mellan 15 och 20 grader,
även i norra Sverige.</p>
<p>Värmen ska vara kvar
nästa vecka.
I alla fall i början
av nästa vecka.</p>
<p>Det säger experterna
på myndigheten SMHI.</p>
<p>8 SIDOR/TT</p></text><text title="Dags att fira mamma" author="8 Sidor" url="https://8sidor.se/vardags/2021/05/dags-att-fira-mamma/" date="2021-05-28 08:02:57" tags="|Vardags|Anna Jarvis|mamma|mors dag|"><p>På söndag den 30 maj
är det mors dag.
Då firar många sina mammor.</p>
<p>Det har vi gjort i Sverige
i över hundra år.
Men traditionen att fira
sin mamma kommer från USA.</p>
<p>Det var en lärare
som hittade på dagen.
Hon hette Anna Jarvis
och levde i början av 1900-talet.</p>
<p>Anna Jarvis ville hylla
sin mamma som var död.
Hon fick hjälp av kyrkan
i staden Philadelphia
där hon bodde.</p>
<p>Den 10 maj år 1908
ordnade kyrkan ett möte
dit folk fick komma.
De hyllade Anna Jarvis mamma
och alla andra mammor.</p>
<p>I den kristna kyrkan finns
det flera budord.
Det är viktiga regler
som kristna personer
ska följa.</p>
<p>Det fjärde budordet handlar
om att människor ska
hedra sin mamma och pappa.
Mötet i kyrkan handlade också
om den regeln.</p>
<p>Firandet av mors dag
spred sig sedan till resten
av USA och till andra länder i världen.</p>
<p>Det sägs att Anna Jarvis
ville att dagen skulle handla om
att minnas mammors kärlek
till sina barn.</p>
<p>Hon gillade inte alls att
folk började köpa blommor
och presenter för att fira dagen.</p>
<p>Förr i tiden i Sverige
gjorde mammorna allt jobb
i hemmet.
De diskade, lagade mat
och städade.
Men på mors dag skulle de
slippa det.</p>
<p>Den dagen skulle barnen
väcka sin mamma
med sång och frukost.
De skulle hjälpa till
att laga mat och städa.
Och på eftermiddagen skulle
de fira sin mamma med fika.
Då skulle också pappan vara med.</p>
<p>I dag finns inga regler
för hur vi ska fira våra mammor.
Mammorna behöver inte heller
sköta hemmet helt själva.</p>
<p>Men många vill ändå
tacka sina mammor
för att de finns.</p>
<p>8 SIDOR</p></text><text title="Hittade 400 år gammal bok" author="8 Sidor" url="https://8sidor.se/kultur/2021/05/hittade-400-ar-gammal-bok/" date="2021-05-28 08:14:35" tags="|Kultur|1500-talet|bok|brev|Kyrka|Osby|Skåne|"><a href="https://8sidor.se/kultur/2021/05/hittade-400-ar-gammal-bok/attachment/bokfynd-3/"><img alt="Han har en stickad tröja, sitter vid ett bord och bläddrar i en gammal bok." class="attachment-thumbnail size-thumbnail" height="69" src="https://8sidor.se/wp-content/uploads/2021/05/erik.jpg" width="128" /></a>
<a href="https://8sidor.se/kultur/2021/05/hittade-400-ar-gammal-bok/attachment/bokfynd-2/"><img alt="En gammal brun bok ligger på ett vitt underlag." class="attachment-thumbnail size-thumbnail" height="69" src="https://8sidor.se/wp-content/uploads/2021/05/bibel.jpg" width="128" /></a>
<a href="https://8sidor.se/kultur/2021/05/hittade-400-ar-gammal-bok/attachment/bokfynd/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/05/osby.jpg" width="128" /></a>
<p>En bok från år 1575
har blivit hittad i Osby i Skåne.
Böcker från 1500-talet är ovanliga.
Det var ungefär då som människan
lärde sig att trycka böcker.</p>
<p>Erik Ralsgård jobbar i kyrkan.
Han hittade boken.
av en slump i år.
Den låg i en kartong
i kyrkans hus.</p>
<p>Någon hade lagt den
i kartongen när huset
skulle bli ombyggt.
Sedan blev den glömd.</p>
<p>– Vi vet att tryckeri
kom i gång på 1500-talet.
Att så här gamla böcker
är väl bevarade och finns kvar
är intressant, säger Erik Ralsgård.</p>
<p>På en vind hittade han
fler gamla böcker.
Han hittade också brev
från år 1692.</p>
<p>Vid den tiden rövade svenska militärer
saker från gårdar i Skåne.
I breven står att svenska kungen
tyckte det var fel.</p>
<p>– På den tiden skulle olika saker
bli upplästa i kyrkan.
Så fick människor veta
vad som hände.
Breven skulle bli lästa
så att folket skulle veta
vad svenska kungen tyckte,
säger Erik Ralsgård.</p>
<p>På söndag går det
att se de gamla böckerna
och breven i Osby.
Sedan ska sakerna bli inlåsta
i ett värdeskåp.</p>
<p>8 SIDOR/TT</p></text><text title="Osaka säger nej till intervjuer" author="8 Sidor" url="https://8sidor.se/sport/2021/05/osaka-sager-nej-till-intervjuer/" date="2021-05-28 11:33:14" tags="|Sport|Naomi Osaka|psykisk hälsa|tennis|"><p>Snart börjar tävlingen
Franska mästerskapen i tennis.
Då är många stora stjärnor
i tennis med.</p>
<p>En av dem är 23-åriga
Naomi Osaka från Japan.
Hon är tvåa i världen
bland damerna just nu.</p>
<p>Många journalister är också där.
Efter tävlingarna brukar
det vara möten där
journalister får ställa frågor
till spelarna.</p>
<p>Men i år tänker inte
Naomi Osaka vara med.
Hon tänker inte svara på
journalisternas frågor.
Det skriver hon
på sajten Twitter.</p>
<p>Det beror på att hon
tycker att journalisterna
kan ställa elaka frågor.
Frågor som kan få spelarna
att må dåligt.</p>
<p>– Jag har ofta känt
att folk inte bryr sig om
idrottares psykiska hälsa,
skriver Naomi Osaka.</p>
<p>Hon skriver att journalisterna
ofta ställer samma frågor
om och om igen.
Många frågor kan få spelarna
att sluta tro att de är bra.</p>
<p>– Jag vill inte träffa människor
som tvivlar på mig,
skriver Naomi Osaka.</p>
<p>Många tävlingar har regler
som säger att spelarna
måste träffa journalister.
Om de inte gör det
får de betala böter.</p>
<p>Den som inte träffar journalister
under den här tävlingen
kan bli tvingad
att betala 165 tusen kronor.</p>
<p>Naomi Osaka skriver
att hon är beredd att betala.
Hon hoppas att pengarna
ska gå till organisationer som
hjälper folk med deras psykiska hälsa.</p>
<p>WTA är organisationen för
damer som spelar tennis.
De säger att det är viktigt
att spelarna pratar med journalister.
Men de säger också
att människors psykiska hälsa
är mycket viktig.</p>
<p>WTA lovar nu att prata
med Naomi Osaka
och höra hur de kan stötta
spelarna i den här frågan.</p>
<p>Många människor hyllar
Naomi Osaka för att hon
pratar om att också
världens bästa spelare kan må dåligt.</p>
<p>Men andra tycker att hon gör fel.
Tennisspelaren Novak Djokovic
är en av dem.</p>
<p>– Det är inte alltid roligt med intervjuer.
Särskilt inte om du förlorat en match.
Men det är en del av sporten,
säger han.</p>
<p>Naomi Osaka är inte
den enda som vägrat
att vara med på intervjuer.</p>
<p>Det har hänt flera gånger tidigare
att spelare betalat böter
efter att de vägrat
träffa journalister efter tävlingar.</p>
<p>År 2020 vägrade Novak Djokovic
själv att träffa journalister.
Det var efter att han betett sig illa
under tävlingen US Open.
Han sköt iväg en boll
som träffade en domare på halsen.</p>
<p>Tävlingen Franska mästerskapen
börjar på söndag.
I första matchen möter Naomi Osaka
Patricia Maria Ti från Rumänien.</p>
<p>8 SIDOR</p></text><text title="Nät ska skydda mot myggor" author="8 Sidor" url="https://8sidor.se/varlden/2021/05/nat-ska-skydda-mot-myggor/" date="2021-05-28 12:04:31" tags="|Världen|malaria|myggnät|myggor|nät|Niger|"><p>Malaria är en sjukdom.
Myggor sprider sjukdomen
när de sticker människor.
Det finns inget vaccin mot malaria.
Bästa sättet att skydda sig är
att sova under ett nät.</p>
<p>I landet Niger i Afrika finns
myggor som sprider malaria.</p>
<p>Malaria är den största orsaken till
att människor dör i Niger.
Förra året dog över
fem tusen i malaria.
De flesta var barn.</p>
<p>Nu ska fyra miljoner nät
bli utdelade i Niger.
Näten är sprutade med medel
som ska döda myggor.
Näten ska skydda människor
mot myggor.</p>
<p>Ett nät kostar 15 kronor.
Människor får näten gratis.
Många i Niger är fattiga.
De har ungefär 8 kronor
att leva på en dag.</p>
<p>Malaria finns inte i Sverige.</p>
<p>8 SIDOR/TT</p></text><text title="Ebba Busch på förhör" author="8 Sidor" url="https://8sidor.se/sverige/2021/05/ebba-busch-pa-forhor/" date="2021-05-28 13:04:26" tags="|Alla Väljare|Sverige|brott|Ebba Busch|förtal|Kristdemokraterna|misstänkt brott|"><p>Ebba Busch är ledare
för partiet Kristdemokraterna.</p>
<p>Nu har hon varit
på förhör hos poliserna.
Poliserna undersöker om hon
kan ha gjort ett brott.</p>
<p>För ett tag sedan
skrev hon på Facebook
att en man var brottslig.
Det kan vara ett brott
att hon skrev så.
Brottet heter förtal.</p>
<p>Ebba Busch håller inte med.
Hon har inte gjort något brott, säger hon.</p>
<p>– Nu har jag fått ge
min syn på saken till poliserna,
säger Ebba Busch.</p>
<p>Nu får vi vänta och se om det blir
en rättegång mot Ebba Busch.
Eller om undersökningen läggs ner.</p>
<p>Allt började med ett bråk
om ett hus som Ebba Busch
ville köpa.</p>
<p>Mannen hon skrev om på Facebook
jobbade åt mannen som äger huset.</p>
<p>8 SIDOR/TT</p></text><text title="Skjutning på parkering" author="8 Sidor" url="https://8sidor.se/sverige/2021/05/skjutning-pa-parkering/" date="2021-05-31 07:26:55" tags="|Sverige|dödsskjutning|Göteborg|Hjällbo|skjutning|"><p>En person dog efter en skjutning
i Hjällbo i Göteborg.
Det hände på en parkering
utanför en mataffär
på söndagens eftermiddag.</p>
<p>Två personer fick också
åka till sjukhuset efter skjutningen.
Det är okänt hur skadade de är,
säger poliserna.</p>
<p>Poliserna spärrade av platsen
för att kunna leta bevis.</p>
<p>På lördagens natt samlades
många personer i Hjällbo.
Poliserna säger att flera av dem
är med i gäng med brottslingar.</p>
<p>Poliserna vet inte
om skjutningen på söndagen
hade något med samlingen
att göra.</p>
<p>Flera poliser är i Hjällbo
för att undersöka vad som har hänt.
De har inte tagit fast någon
misstänkt för skjutningen.</p>
<p>8 SIDOR/TT</p></text><text title="Centerpartiet ändrar symbol" author="8 Sidor" url="https://8sidor.se/sverige/2021/05/centerpartiet-andrar-symbol/" date="2021-05-31 07:31:58" tags="|Alla Väljare|Sverige|Annie Lööf|Centerpartiet|symboler|"><a href="https://8sidor.se/sverige/2021/05/centerpartiet-andrar-symbol/attachment/web_inrikes-5200/"><img alt="Hon tittar in i kameran och ler med sluten mun, hon har vit tröja och en ljusgrön kavaj, hon står framför en stor affisch som det står Centerpartiet på i vitt och en vit fyrklöver" class="attachment-thumbnail size-thumbnail" height="69" src="https://8sidor.se/wp-content/uploads/2021/05/annie.jpg" width="128" /></a>
<a href="https://8sidor.se/sverige/2021/05/centerpartiet-andrar-symbol/attachment/centerns-fyrklover/"><img alt="Bilden visar sju små bilder av fyrklövrar utformade på olika vis. Längst till höger syns en del av en kvinna i grönt med armarna i kors." class="attachment-thumbnail size-thumbnail" height="69" src="https://8sidor.se/wp-content/uploads/2021/05/centerloggor.jpg" width="128" /></a>
<p>Centerpartiet är ett av partierna
i svensk politik.
I många år har de haft
en fyrklöver som sin symbol.
Den har sett ut på olika vis
genom åren.
Nu har Centerpartiet gjort
en ny fyrklöver.</p>
<p>– Den ska visa
vad Centerpartiet står för
och vill.</p>
<p>Det säger Michael Arthursson.
Han jobbar som sekreterare i partiet.</p>
<p>Den nya fyrklövern är gjord
av fyra hjärtan.</p>
<p>– Vi valde hjärtan för
att det symboliserar våra värderingar
om medmänsklighet och värme.</p>
<p>Det säger partiets ledare
Annie Lööf till TT.</p>
<p>8 SIDOR</p></text><text title="Hammarby firade segern" author="8 Sidor" url="https://8sidor.se/sport/2021/05/hammarby-firade-segern/" date="2021-05-31 07:51:31" tags="|Sport|fotboll|Häcken|Hammarby|Svenska Cupen|Svenska Cupen i fotboll|"><a href="https://8sidor.se/web_sport-1792/"><img alt="Några fotbollsspelare står utanför en arena. Runt dem finns staket. Bakom staketen finns folk som hyllar dem. Det är rök i luften." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210531_hammarby1.jpg" width="128" /></a>
<a href="https://8sidor.se/web_sport-1793/"><img alt="Utanför en arena. Där finns staket. Bakom staketen finns massor av människor. De har flaggor i grönt och vitt. Det är grön och vit rök i luften." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210531_hammarby2.jpg" width="128" /></a>
<p>Hammarbys herrar vann
svenska cupen i fotboll.
Det blev klart i söndags.
Hammarby vann mot Häcken.</p>
<p>Matchen var på Tele2 arena
i Stockholm.
De som hejar på Hammarby
kunde inte se matchen.
Det beror på viruset corona.</p>
<p>Men utanför arenan hade
tusentals människor samlats.
De firade segern.</p>
<p>Det var 0-0 i matchen
efter full tid och förlängning.
Det blev straffar.
Hammarbys målvakt
David Ousted räddade en straff.
Och sedan slog Astrit Selmani
in sin straff.
Då var det klart.
Hammarby hade vunnit.</p>
<p>Det är första gången
som Hammarbys herrar
vinner svenska cupen.</p>
<p>8 SIDOR/TT</p></text><text title="USA spionerade på politiker" author="8 Sidor" url="https://8sidor.se/sverige/2021/05/usa-spionerade-pa-politiker/" date="2021-05-31 07:53:05" tags="|Alla Väljare|Sverige|Peter Hultqvist|spion|spionage|spioner|spioneri|USA|"><p>USA har spionerat på politiker
i flera länder i Europa.
Bland annat Tysklands ledare
Angela Merkel.</p>
<p>USA har också spionerat
på politiker i Sverige.
Då har de haft hjälp
av militärer i Danmark.
Det berättar SVT
och flera andra kanaler.</p>
<p>USA har spionerat genom
att avlyssna telefoner och datorer.</p>
<p>Den svenska ministern Peter Hultqvist
säger att han vill prata med
den danska regeringen om det här.</p>
<p>– Det är allvarligt, säger Peter Hultqvist.</p>
<p>Men professorn Wilhelm Agrell
tror att många politiker
redan kan ha vetat om det här.</p>
<p>– Svenska politiker måste säga
att de är förvånade och upprörda.
Men de vet exakt vad det handlar om,
säger Wilhelm Agrell.</p>
<p>– Redan förra året kom uppgifter
att USA med hjälp av Danmark
hade spionerat på svenska företag
som gör vapen, säger Wilhelm Agrell.</p>
<p>Det är Danmarks radio,
Sveriges Television, SVT,
och flera andra kanaler
och tidningar som har
berättat om nyheten.</p>
<p>De har undersökt spioneri
under åren 2012 och 2014.</p>
<p>8 SIDOR/TT</p></text><text title="Monster slåss på bio" author="8 Sidor" url="https://8sidor.se/kultur/2021/05/monster-slass-pa-bio/" date="2021-05-31 07:53:24" tags="|Kultur|bio|film|Godzilla|Godzilla vs Kong|Kong|monster|"><p>De flesta av landets biografer
har varit stängda
sedan viruset corona kom.
Den 1 juni öppnar de igen.
Då får 50 personer
vara i samma salong.</p>
<p>Många har längtat
efter att se film på bio.
Det blir ofta bättre än på tv.</p>
<p>Och tydligen har flest längtat
efter att se äventyr och monster.
<strong>Godzilla vs Kong</strong> är den film
som flest vill se när biograferna öppnar.</p>
<p>Filmen handlar om två kända
monster som har varit med på film förut.
Men nu ska de vara med i samma film.
Och nu är de fiender.</p>
<p>8 SIDOR</p></text><text title="Okej med vaccin till barn" author="8 Sidor" url="https://8sidor.se/varlden/2021/05/okej-med-vaccin-till-barn/" date="2021-05-31 07:53:29" tags="|Världen|coronavaccin|EU|Kanada|Sverige|Tyskland|USA|vaccin mot viruset corona|viruset corona|"><p>Barn kan få vaccin
mot viruset corona.
Det säger nu EUs experter
på läkemedel.</p>
<p>Det är vaccinet från Pfizer
som är okej att ge till barn
mellan 12 och 15 år,
tycker experterna.</p>
<p>Varje land i EU
får nu bestämma själv
om de vill ge vaccin till barn eller inte.</p>
<p>I Sverige ska experter bestämma
hur Sverige ska göra.
Om ett tag ska de säga
hur de tycker att Sverige ska göra.</p>
<p>Tyskland har redan sagt
att de vill ge vaccin till barn.
De vill börja vaccinera barn
om någon vecka.</p>
<p>I USA och Kanada får barn redan
vaccin mot corona.</p>
<p>En del experter i världen
tycker inte att barn
ska bli vaccinerade.
De säger att barn sällan
blir svårt sjuka av viruset corona.
De säger också att det finns för lite vaccin.
Därför borde andra få vaccin före barn.</p>
<p>8 SIDOR/TT</p></text><text title="Regler i naturen" author="8 Sidor" url="https://8sidor.se/vardags/2021/05/det-finns-regler-i-naturen/" date="2021-05-31 07:55:36" tags="|Vardags|Allemansrätten|friluftsliv|natur|naturen|sommar|"><a href="https://8sidor.se/unger-pa-kano-tur-i-finveret-i-trondheim-i-sommerferien-2/"><img alt="En udde i en sjö. Där står två tält. Några barn badar vid udden." class="attachment-thumbnail size-thumbnail" height="69" src="https://8sidor.se/wp-content/uploads/2021/05/talta.jpg" width="128" /></a>
<a href="https://8sidor.se/b%c6%92rplockare-2/"><img alt="En kvinna sitter på hug och plockar från en låg buske. Runt henne är masor av blåbärsris." class="attachment-thumbnail size-thumbnail" height="69" src="https://8sidor.se/wp-content/uploads/2021/05/plocka.jpg" width="128" /></a>
<a href="https://8sidor.se/web_inrikes-5199/"><img alt="några burkar ligger på en strand." class="attachment-thumbnail size-thumbnail" height="69" src="https://8sidor.se/wp-content/uploads/2021/05/skräp.jpg" width="128" /></a>
<a href="https://8sidor.se/kanadensare/"><img alt="Solnedgång över en stilla sjö. tre personer i en kanot paddlar över sjön." class="attachment-thumbnail size-thumbnail" height="69" src="https://8sidor.se/wp-content/uploads/2021/05/alleman2.jpg" width="128" /></a>
<p>Sedan viruset corona kom
har vi inte kunnat resa
som vanligt.
Många har i stället
gått ut i naturen.</p>
<p>En del är ovana vid naturen.
Många vet inte att det finns
särskilda regler för
naturen i Sverige.</p>
<p>Reglerna säger att alla får gå
eller sova nästan överallt i naturen.
Det är något ovanligt.
I många länder är det förbjudet.</p>
<p>Det är också tillåtet att plocka
svamp och bär.</p>
<p>Men det finns också regler
för vad vi inte får göra.
Det är till exempel förbjudet
att kasta skräp eller skada träd.</p>
<p>Den som struntar i reglerna
kan bli straffad.</p>
<p>Reglerna kallas <strong>Allemansrätten</strong>.
De har har funnits i ungefär 500 år.</p>
<p>Reglerna kom till för att folk
skulle kunna resa i landet.
För att klara av de långa resorna
måste de kunna stanna och vila
utan att fråga någon om lov.
De behövde tända eld
och plocka bär och svamp.</p>
<p>8 SIDOR</p></text><text title="Kritik mot fabrik för kyckling" author="8 Sidor" url="https://8sidor.se/sverige/2021/05/kritik-mot-fabrik-for-kyckling/" date="2021-05-31 07:55:37" tags="|Sverige|djurplågeri|kronfågel|kycklingar|"><p>Företaget Kronfågel
har fabriker där de gör
kycklingar till mat.
Nu får företaget kritik
för hur kycklingarna
blir dödade.</p>
<p>På en av fabrikerna
riskerar kycklingarna
att bli plågade till döds.
Det avslöjade tidningen Aftonbladet
förra veckan.</p>
<p>Fabriken har också haft problem
med smuts i fabriken,
säger tidningen.</p>
<p>Kronfågel har fått kritik
för hur de behandlat djuren
från Länsstyrelsen
som kontrollerar fabrikerna.
Kronfågel ska också betala böter.</p>
<p>Kronfågel säger till Aftonbladet
att de är ledsna för det som hänt.
De jobbar för att se till
så att kycklingar inte blir plågade.</p>
<p>Företaget Scandi Standard
som äger Kronfågel säger nu
att ledaren Leif Bergvall Hansen
får sluta.</p>
<p>8 SIDOR/TT</p></text><text title="Gravar med barn blev upptäckta" author="8 Sidor" url="https://8sidor.se/varlden/2021/05/gravar-med-barn-blev-upptackta/" date="2021-05-31 08:01:22" tags="|Världen|eskimåer|innuiter|Justin Trudeau|Kanada|urbefolkning|urfolk|ursprungsbefolkning|ursprungsfolk|"><p>Experter i Kanada har
upptäckt många gravar med barn.
Det hände för några dagar sedan.
I gravarna låg 215 barn begravda.</p>
<p>Gravarna var utanför en skola.
Barnen hade varit elever på skolan.
De bodde där under terminerna.
Det är inte klart hur barnen dog
eller när de dog.
Skolan stängde
för över 50 år sedan.</p>
<p>Alla barnen kommer från de folk
som bodde i Kanada först,
landets urbefolkning.</p>
<p>När människor från Europa
tog makten i Kanada
blev urbefolkningen
behandlade mycket dåligt.
Folket i Europa ville tvinga
dem att bli som dem.</p>
<p>Fler än 150 tusen barn
blev tvingade att gå
i kristna skolor.
De fick inte prata sina egna
språk och de blev slagna.
Nu är det också klart att många dog.
Och att skolor inte berättade det.</p>
<p>På söndagen var flaggor
över hela Kanada på halv stång.</p>
<p>Kanadas statsminister
Justin Trudeau sa
att det var för att hedra barnen.</p>
<p>Grupper för Kanadas urfolk
kräver nu en stor undersökning
om vad som hänt.</p>
<p>8 SIDOR/TT</p></text><text title="Sverige kan gå vidare" author="8 Sidor" url="https://8sidor.se/sport/2021/05/sverige-kan-ga-vidare/" date="2021-05-31 08:02:34" tags="|Sport|hockey-VM|ishockey|Tre Kronor|VM i ishockey|VM i ishockey 2021|"><p>Sverige har spelat dåligt
i VM i ishockey för herrar.
Men laget har fortfarande
chans att gå vidare
till slutspel.</p>
<p>De vann de viktiga matcherna
mot Storbritannien
och Slovakien.
I kväll, måndag, spelar
Sverige mot Ryssland.</p>
<p>Sverige måste vinna
mot Ryssland för
att kunna gå till slutspel.
Det är en svår match.</p>
<p>Men det är inte säkert
att det räcker med svensk seger.
Det beror på hur det går
i flera andra matcher.</p>
<p>SVT sänder matchen.
Den börjar klockan 19.15.</p></text><text title="Han vann i Italien" author="8 Sidor" url="https://8sidor.se/sport/2021/05/han-vann-i-italien/" date="2021-05-31 08:15:27" tags="|Sport|cykel|Egan Bernal|Giro d'Italia|Italien|"><p>Giro d’Italia är en tävling för cyklister.
Den är i Italien.
Tävlingen brukar vara varje år.
Tävlingen var första gången år 1909.</p>
<p>I år startade tävlingen den 8 maj.
På lördagen den 30 maj
gick cyklisterna i mål.
Målet var i staden Milano.</p>
<p>Egan Bernal från Colombia vann.
Han fick ta på den rosa tröjan.
Den får vinnaren ha på sig.
På italienska heter den rosa tröjan
maglia rosa.</p>
<p>– Maglia Rosa är speciell.
Det här det vackraste loppet
på världens vackraste plats.
Jag kommer aldrig glömma det här,
sa Egan Bernal efter segern.</p>
<p>8 SIDOR/TT</p></text><text title="Pass för vaccinerade" author="8 Sidor" url="https://8sidor.se/sverige/2021/05/pass-for-vaccinerade/" date="2021-05-31 08:15:37" tags="|Alla Väljare|Sverige|Corona-viruset|coronapass|coronavaccin|coronaviruset|sommar|vaccin|vaccinpass|viruset corona|"><p>I sommar blir det lättare
att resa till andra länder.
EU har bestämt att göra
ett särskilt pass för de
som är vaccinerade
mot viruset corona.</p>
<p>Passet ska också gälla dem
som har varit sjuka av viruset
eller nyss har gjort ett test
som visar att de är friska.</p>
<p>I dag är det många länder
som stoppar många
som vill resa dit.
Länderna är rädda för smittan.</p>
<p>Från den 1 juli ska det gå
att använda passet.
Det är inte exakt klart ännu
hur personer ska få passet.</p>
<p>Kanske kan vaccinpasset
få fler unga att vaccinera sig,
så att de får resa.
Det hoppas organisationen
Sveriges Kommuner
och Regioner, SKR.</p>
<p>Men rådet är ändå
att vi ska vänta med att resa.</p>
<p>– Jag förstår att många
är sugna på att resa.
Men smittan finns fortfarande.
Flera länder kan snabbt
ändra sina regler.
Och då kan de stoppa resor,
säger Linn Duvhammar
på utrikesdepartementet.</p>
<p>8 SIDOR/TT</p></text><text title="Två skjutna till döds" author="8 Sidor" url="https://8sidor.se/sverige/2021/06/tva-skjutna-till-dods/" date="2021-06-01 06:26:22" tags="|Sverige|brott|dödsskjutning|dödsskjutningar|Hjulsta|Husby|skjutning|skjutningar|"><p>Två män blev skjutna
till döds i Stockholm.
Det hände i går, måndag.</p>
<p>Först blev en man skjuten
i området Husby.
Det hände på eftermiddagen
nära tunnelbanan i Husby.
Mannen var mellan
25 och 30 år gammal.</p>
<p>Poliserna har tagit fast
en man som är misstänkt för mordet.
Men de letar efter en person till.</p>
<p>Sedan på natten
blev en man skjuten
i området Hjulsta.
Det var en man i 30-årsåldern
som blev skjuten
på en parkeringsplats.</p>
<p>Poliserna har inte tagit
den eller de som sköt i Hjulsta.</p>
<p>Husby och Hjulsta
ligger ganska nära varandra.</p>
<p>Poliserna undersöker nu
om skjutningarna kan ha
med varandra att göra.</p>
<p>8 SIDOR/TT</p></text><text title="Sverige är ute ur VM" author="8 Sidor" url="https://8sidor.se/sport/2021/06/sverige-ar-ute-ur-vm-2/" date="2021-06-01 07:51:08" tags="|Sport|ishockey|Ishockey-VM|ishockey-VM 2021|VM i ishockey|VM i ishockey 2021|"><p>Sverige förlorade mot
Ryssland i VM i ishockey.
Det var en jämn match.
Till slut vann Ryssland
på straffar.</p>
<p>Sveriges förlust betyder
att Sverige är ute ur VM.
Sverige får inte spela slutspel.</p>
<p>Det är första gången
sedan år 1985 som Sverige
inte går vidare från ett gruppspel.</p>
<p>– Vi kom till VM
för att ta oss långt
och tävla om guldet.
Att missa slutspelet
var inte vad vi ville,
säger spelaren Rickard Rakell.</p>
<p>Sverige vann tre matcher i VM
och förlorade fyra matcher.
Bland annat förlorade Sverige
mot Danmark och Belarus.</p>
<p>8 SIDOR/TT</p></text><text title="Elever protesterar i Myanmar" author="8 Sidor" url="https://8sidor.se/varlden/2021/06/elever-protesterar-i-myanmar/" date="2021-06-01 07:51:51" tags="|Världen|militärkupp|militärkupp i Myanmar|Myanmar|"><p>I vintras tog militärerna
makten i landet Myanmar.
Det var en militärkupp.</p>
<p>Folk i Myanmar har gått
ut på gatorna och protesterat.
De vill ha tillbaka demokratin.</p>
<p>Poliser och soldater
har använt mycket våld
mot de som protesterar.
Flera hundra personer
har blivit dödade.</p>
<p>Skolorna i Myanmar
har varit stängda
på grund av allt våld.
Nu öppnar de igen.</p>
<p>Men många elever och lärare
vägrar att gå till skolan.
Det är en protest
mot militärerna.</p>
<p>– Jag är inte rädd
för att bli gripen och torterad.
Jag är rädd för att bli en lärare
som säger till eleverna
att militärerna är bra.</p>
<p>Det säger en lärare
i staden Rangoon i Myanmar.</p>
<p>8 SIDOR/TT</p></text><text title="Studenter vill fira" author="8 Sidor" url="https://8sidor.se/sverige/2021/06/studenter-vill-fira/" date="2021-06-01 07:53:14" tags="|Sverige|Folkhälsomyndigheten|sommar|studenten|studentfirande|Ungdomsbarometern|viruset corona|"><p>Snart slutar många
elever i gymnasiet.
De tar studenten i början av juni.
Det vill många fira.</p>
<p>Men smittan av viruset corona gör
att firandet inte kan vara
som det brukar.</p>
<p>Bland annat får studenter
inte åka runt och fira
på flaket på en lastbil,
till exempel.
Det säger experterna
Folkhälsomyndigheten.</p>
<p>Många som slutar gymnasiet
brukar ha fest.
Men experterna säger
att vi inte ska träffa många människor.
Då kan smittan lätt sprida sig.</p>
<p>Hälften av alla studenter säger
att de tänker ha fest ändå.
Det visar en undersökning
av företaget Ungdomsbarometern.</p>
<p>Åtta av tio studenter säger
att de ska ha fest hemma.</p>
<p>Experterna vill att studenterna
ska fira på ett säkert sätt.
Det är fortfarande viktigt
att inte träffa nya människor.</p>
<p>– Alla måste hjälpa ungdomarna
att fira på ett klokt sätt
så att föräldrar och
andra inte blir smittade,
säger Karin Tegmark Wisell
på Folkhälsomyndigheten.</p>
<p>8 SIDOR/TT</p></text><text title="Nu får vi träffas fler" author="8 Sidor" url="https://8sidor.se/sverige/2021/06/nu-far-vi-traffas-fler/" date="2021-06-01 07:55:17" tags="|Sverige|Folkhälsomyndigheten|regeringen|regler|sommar|viruset corona|"><p>I dag, den 1 juni,
blir det ändrade regler i Sverige
för viruset corona.
Nu får vi träffas fler i grupp.</p>
<p>Vi kan gå på sport, bio och teater.
500 personer får vara publik utomhus.
50 personer får samlas inne
om det finns sittplatser.</p>
<p>Marknader och nöjesparker får öppna.
Och restaurangerna får nu
ha öppet till klockan 22.30.</p>
<p>Vi måste ändra reglerna långsamt,
säger regeringen.
Annars finns det risk att viruset
börjar att sprida sig snabbt igen.</p>
<p>Om smittan inte ökar
i sommar blir fler regler ändrade.
I juli kan vi till exempel slippa
munskydd på bussar och tåg.
Redan i juli kanske det blir tillåtet
att samlas ännu fler i en publik.
Och i september kanske
det blir tillåtet att ha lika många
som lokaler brukar ha i en publik.</p>
<p>8 SIDOR</p></text><text title="Osaka hoppar av tävling" author="8 Sidor" url="https://8sidor.se/sport/2021/06/osaka-hoppar-av-tavling/" date="2021-06-01 08:15:43" tags="|Sport|franska mästerskapen|Naomi Osaka|tennis|"><p>I söndags startade tävlingen
Franska mästerskapen i tennis.</p>
<p>Nu har spelaren Naomi Osaka
hoppat av tävlingen
efter ett bråk om regler.</p>
<p>Innan tävlingen sa Naomi Osaka
att hon inte ville träffa journalister
efter matcherna.
Journalisternas frågor får många
spelare att må dåligt, tycker hon.</p>
<p>De som ordnade tävlingen
tyckte att det var fel.
Det står i reglerna att spelarna
ska svara på frågor
efter matcherna.</p>
<p>De hotade med att stoppa
Naomi Osaka från att tävla
i flera tävlingar
om hon inte följde reglerna.</p>
<p>Därför hoppar Naomi Osaka nu
av tävlingen. Det skrev hon
på sajten Twitter på måndagen.</p>
<p>Hon berättade också
att hon själv haft problem
med sin psykiska hälsa.
Hon har varit deprimerad.</p>
<p>– Det bästa för tävlingen,
de andra spelarna
och för min hälsa
är att jag hoppar av,
skriver hon.</p>
<p>23-åriga Naomi Osaka
är en av världens bästa
spelare i tennis.</p>
<p>8 SIDOR/TT</p></text><text title="Tre länder vill inte köpa vaccin" author="8 Sidor" url="https://8sidor.se/varlden/2021/06/problem-med-smitta-utan-vaccin/" date="2021-06-01 09:59:17" tags="|Världen|corona|vaccin|viruset corona|"><p>Viruset corona har
spridit sig i världen
i mer än ett år.
I Europa och USA
är läget med smittan okej.
Allt fler människor
blir vaccinerade där.</p>
<p>I andra delar av världen
sprider sig viruset
fortfarande mycket.</p>
<p>Många länder i Afrika
har haft problem med
att få tag på vaccin.
De har inte haft råd
att köpa vaccin.</p>
<p>Men tre länder i Afrika
vill inte köpa in vaccin.</p>
<p>Det är Tanzania, Burundi
och Eritrea som hittills
sagt nej till vaccin.</p>
<p>Både Tanzanias och Burundis
ledare var kända för
att de inte trodde
att viruset corona var farligt.
Båda ledarna har nyligen dött.
Det är inte klart vad de dog av.
Men det kan ha varit av
viruset corona.</p>
<p>Det kan bli problem
om inte alla länder vaccinerar,
säger en del experter.</p>
<p>Om viruset får fortsätta
att sprida sig
så kan det ändra sig
och bli nya sorters virus.</p>
<p>Då finns risk att vaccinet
inte skyddar lika bra
mot nya sorter.</p>
<p>Men andra experter tycker
att det viktigaste just nu
är att alla länder
som vill ha vaccin får det.</p>
<p>8 SIDOR/TT</p></text><text title="Han blir politiker" author="8 Sidor" url="https://8sidor.se/sverige/2021/06/han-blir-politiker/" date="2021-06-01 13:10:53" tags="|Alla Väljare|Sverige|Jon Henrik Fjällgren|samer|samerna|Sametinget|"><p>För några veckor sedan
var det val till Sametinget.
Det är samernas riksdag
i Sverige.</p>
<p>Nu är resultatet klart.
Det gick bäst för partiet
Jakt- och fiskesamerna.
Det blev det största partiet.
De fick ungefär 38 procent
av rösterna.
Partiet var störst vid
förra valet också.</p>
<p>Det är 31 politiker
som är med i Sametinget.
Nu efter valet
är 13 av dem kvinnor.
18 av dem är män.</p>
<p>En av männen
är den kända artisten
Jon Henrik Fjällgren.
Han är med i partiet
som heter Samerna.
Jon Henrik Fjällgren
är ny i Sametinget.</p>
<p>Men han är inte bara
artist och politiker.
Han jobbar också med att sköta
renar i Mittådalens sameby
i Härjedalen.</p>
<p>Över nio tusen samer i Sverige
har rätt att rösta till Sametinget.
I år var det nästan sex tusen
som var med och röstade.
Det är fler än vad det brukar vara.</p>
<p>Sametinget har inte så mycket makt.
Men de kan berätta för
Sveriges riksdag och regering
vad de tycker om viktiga frågor.
Bland annat om vem som ska
ha rätt att jaga och fiska
i samernas områden.</p>
<p>8 SIDOR</p></text><text title="Hon ska prata i radio" author="8 Sidor" url="https://8sidor.se/kultur/2021/06/hon-ska-prata-i-radio/" date="2021-06-01 13:46:19" tags="|Kultur|lyssnarnas sommarvärd|radio|Sommar i P1|Sveriges Radio|"><p><strong>Sommar i P1</strong> är ett
populärt program
i Sveriges Radio.
Det går på sommaren.</p>
<p>Varje dag på sommaren
pratar en känd person.</p>
<p>Men en vanlig person
får också prata en dag.
Det är publiken som röstar
på vem de vill höra.</p>
<p>Nu är det klart vem den
vanliga personen blir i år.
Det är Mathilda Hofling
som är 35 år.</p>
<p>I sitt program ska hon berätta
om något hemskt som hände
när hon var tonåring.</p>
<p>När hon var 13 år kom hon
i kontakt med en person på internet.
Personen lurade Mathilda
att skicka bilder när hon var naken.</p>
<p>Personen hotade Mathilda.
Han skulle skicka bilderna
till hennes familj och vänner
om hon inte fortsatte.
Brotten mot Mathilda
fortsatte i flera år.</p>
<p>– Det som hänt mig
är mycket vanligare
än vad många tror.
Jag önskar att alla vågar
orka lyssna på min berättelse,
säger Mathilda Hofling
till Sveriges Radio.</p>
<p>I dag har Mathilda ett jobb
som medicinsk sekreterare.
Hon bor med man och barn
i Västerås.</p>
<p>Hennes program är i kanalen P1
den 14 juli klockan 13.</p>
<p>8 SIDOR</p></text><text title="Man död efter olycka" author="8 Sidor" url="https://8sidor.se/sverige/2021/06/man-dod-efter-olycka/" date="2021-06-01 13:52:24" tags="|Sverige|arbetsplatsolycka|Kungälv|olycka|väg E6|"><p>En man dog när han arbetade
vid väg E6 i Kungälv
norr om Göteborg.
Han fick ett släp över sig.
Olyckan hände
på tisdagens morgon.</p>
<p>Mannen ska ha försökt att stoppa
ett släp som hade lossnat.
Mannen hamnade då under släpet.</p>
<p>Mannens kollegor
lyckades få ut honom.
Mannen fick flyga
ambulanshelikopter
till Sahlgrenska sjukhuset
i Göteborg.</p>
<p>Men mannen dog senare
på sjukhuset av sina skador.</p>
<p>Poliserna undersöker nu olyckan
och om det finns något brott
bakom olyckan.
Det gör poliserna när det händer
olyckor på jobbet.
Det finns ingen misstänkt person.</p>
<p>Varje år dör ungefär 50 personer
i olyckor på jobbet i Sverige.</p>
<p>8 SIDOR/TT</p></text><text title="Padel är en riktig idrott" author="8 Sidor" url="https://8sidor.se/sport/2021/06/padel-ar-en-riktig-idrott/" date="2021-06-02 07:22:11" tags="|Sport|bridge|idrott|idrotter|islandshästar|padel|Riksidrottsförbundet|schack|"><p>Allt fler svenskar spelar padel.
Det är en sport med
ett racket och en tennisboll.</p>
<p>Förbundet för padel har över
20 tusen medlemmar i Sverige.
Men det är många fler
än så som spelar padel.</p>
<p>Nu får sporten padel också
räknas som en riktig idrott.
Padel får vara med i Sveriges största
organisation för idrotter,
Riksidrottsförbundet.</p>
<p>Att rida på islandshästar
räknas nu också som en idrott.
Förbundet för islandshästar
får också vara med
i den stora organisationen.</p>
<p>Den stora kedjan för motion,
Friskis och Svettis, fick nej.
Det fick också e-sport,
kampsporten jiu-jitsu,
bridge och schack.
De fick nej och får inte
vara med i organisationen.</p>
<p>8 SIDOR/TT</p></text><text title="Växter gillar snällt prat" author="8 Sidor" url="https://8sidor.se/vardags/2021/06/vaxter-gillar-snallt-prat/" date="2021-06-02 07:22:28" tags="|Vardags|krukväxter|prat|växter|"><p>Växter i krukor är något
som många tycker om.
Under tiden med viruset corona
har allt fler blivit
intresserade av att pyssla med det.
Folk har mer tid
att ta hand om sina växter.</p>
<p>Att vi ska prata med växterna
för att de ska må bra och växa
är en gammal sanning.</p>
<p>Det är inte så konstigt.
När människor andas
kommer det koldioxid.
Det är en gas som växter
behöver för att kunna växa.</p>
<p>Men det finns inga bevis
för att koldioxid från människor
skulle vara extra bra.
Det kommer koldioxid
från andra ställen också.</p>
<p>Men växterna gillar också
pratet i sig självt.
Ljudet från våra röster
får växterna att växa.
Det finns det forskning som visar.</p>
<p>När några pojkar skrek argt på växter
blev växterna stressade och växte sämre.
Men när pojkar talade med snäll röst
till växterna växte de bättre.
Det har en undersökning i Italien visat.</p>
<p>I Italien har forskare också
spelat musik på odlingar för vindruvor.
De såg då att vinrankorna
mådde lite bättre.</p>
<p class="p1">Forskarna vet inte varför<span class="Apple-converted-space">
</span>växterna gillar musik och prat.
De vet bara att de gör det.</p>
<p>8 SIDOR/TT</p></text><text title="Alshammar tävlar igen" author="8 Sidor" url="https://8sidor.se/sport/2021/06/alshammar-tavlar-igen/" date="2021-06-02 07:25:25" tags="|Sport|Sarah Sjöström|simning|Therese Alshammar|"><p>I många år var
Therese Alshammar
en av världens
bästa simmare.
År 2016 slutade hon
att tävla.</p>
<p>Men nu har hon ångrat sig.
I tisdags tävlade hon
i Frankrike.
Hon kom femma i finalen.</p>
<p>– Det var en chansning som gick bra.
Jag är mycket nöjd, säger hon.</p>
<p>Många blev överraskade
över att hon simmade så fort.
Therese Alshammar är 43 år
och har inte tävlat på fem år.</p>
<p>Sarah Sjöström var med
i samma tävling.
Hon kom trea.
Det var ett viktigt lopp för henne.
Hon har varit skadad
och har inte kunnat tävla på länge.</p>
<p>– Det är kul
att det gick så bra.
Jag kände mig stark,
säger Sarah Sjöström.</p>
<p>Nu finns det chans
att Therese Alshammar
får vara med i OS.
Sarah Sjöström är redan
klar för OS.</p>
<p>8 SIDOR/TT</p></text><text title="Problem i landet Mali" author="8 Sidor" url="https://8sidor.se/varlden/2021/06/problem-i-landet-mali/" date="2021-06-02 07:47:40" tags="|Världen|Mali|Mali terrorister|militärkupp|militärkupp i Mali|"><p>Det är problem
i landet Mali i Afrika.
Militärer har tagit över
makten i landet.</p>
<p>De har gripit landets ledare
och tvingat dem att sluta.
Det är en militärkupp.</p>
<p>Assimi Goïta är ledare för militärerna.
Nu har han blivit ny president.
Assimi Goïta ledde en kupp
förra året också.</p>
<p>Nu protesterar länderna
i den Afrikanska unionen.
De protesterar mot militärerna.
De säger att Mali inte längre
får vara med i unionen.
Och de säger att Mali
måste ordna en vanlig regering
med politiker.</p>
<p>Mali har också problem med våld.
Det finns jihadistiska grupper
med vapen i landet.</p>
<p>Soldater från andra länder
finns i Mali för att skydda folket.
Bland annat soldater från Sverige.</p>
<p>8 SIDOR/TT</p></text><text title="Smitta på många sjukhus" author="8 Sidor" url="https://8sidor.se/sverige/2021/06/smitta-pa-manga-sjukhus/" date="2021-06-02 07:50:08" tags="|Sverige|Ivo|sjukhus|viruset corona|"><p>Elva sjukhus i Sverige har anmält
att patienter blivit smittade
av viruset corona på sjukhusen.
Det berättar Sveriges Radio
som gjort undersökningen.</p>
<p>När något är fel i vården
kan sjukhuset anmäla sig självt
till myndigheten Ivo.
Ivo undersöker vad som hänt.
Ivo ska säga om sjukhuset
kunnat göra annorlunda.</p>
<p>Ivo har fått många anmälningar
som handlar om att människor
blivit smittade av corona på sjukhus.</p>
<p>Området Kronoberg har anmält
att 71 människor blivit smittade på sjukhus.
18 av dem dog.</p>
<p>8 SIDOR</p></text><text title="Kris för Liberalerna" author="8 Sidor" url="https://8sidor.se/sverige/2021/06/kris-for-liberalerna/" date="2021-06-02 07:52:25" tags="|Alla Väljare|Sverige|flyktingkrisen i EU|krisen i Miljöpartiet|Liberalerna|Miljöpartiet|Nyamko Sabuni|riksdagen|SCB|val|valet|väljarundersökning|"><a href="https://8sidor.se/web_inrikes-5209/"><img alt="Sabuni står på någon slags balkon. Man ser bara väggen i sten bakom henna. Hon tittar ut mot fjärran." class="attachment-thumbnail size-thumbnail" height="69" src="https://8sidor.se/wp-content/uploads/2021/06/lib.jpg" width="128" /></a>
<a href="https://8sidor.se/web_inrikes-5208/"><img alt="Stenevi håller på att tala och har händerna i luften. Bakom henne är partiets symbol, en stor maskros" class="attachment-thumbnail size-thumbnail" height="69" src="https://8sidor.se/wp-content/uploads/2021/06/mo.jpg" width="128" /></a>
<p>För ett par månader
sedan bestämde Liberalerna
att ändra sin politik.
De ville inte samarbeta
med Socialdemokraterna längre.
De vill att Ulf Kristersson
i Moderaterna ska bli statsminister.
Liberalerna kan samarbeta
med Sverigedemokraterna
för att det ska lyckas.</p>
<p>Men väljarna gillar inte det.
Det visar en ny undersökning.</p>
<p>Bara 2,8 procent skulle
rösta på Liberalerna
om det var val i dag.
Om det blir så i valet nästa år
får Liberalerna
inte vara med i riksdagen.</p>
<p>Miljöpartiet har också problem.
De får 3,8 procent
av rösterna i undersökningen.</p>
<p>Ett parti måste ha fyra procent
för att få vara med i riksdagen.</p>
<p>Alla partier utom Liberalerna
och Miljöpartiet får mer än fyra procent.</p>
<p>Socialdemokraterna
är fortfarande klart störst.
28 procent säger att de skulle rösta
på Socialdemokraterna om det var val i dag.</p>
<p>Men Socialdemokraterna har minskat lite
sedan förra undersökningen.
Vänsterpartiet minskar också lite.</p>
<p>Moderaterna och Sverigedemokraterna
får lite fler röster
än i tidigare undersökningar.</p>
<p>Det får också Centerpartiet
och Kristdemokraterna.</p>
<p>Det är myndigheten
Statistiska Centralbyrån, SCB,
som har gjort undersökningen.
Det är en av de största
undersökningarna om partierna.</p>
<p>8 SIDOR/TT</p></text><text title="35 tusen jobb kan försvinna" author="8 Sidor" url="https://8sidor.se/sverige/2021/06/35-tusen-jobb-kan-forsvinna/" date="2021-06-02 07:52:53" tags="|Sverige|affärer på internet|arbete|arbetslöshet|framtidens jobb|handla på internet|jobb|klädaffärer|"><p>Under tiden med viruset corona
handlar vi allt mer på internet.</p>
<p>Det är bra för affärer på internet.
Men det är dåligt för vanliga affärer.
De förlorar pengar.
Jobben i vanliga affärer
kommer att minska mycket.</p>
<p>Fram till år 2030
kan i värsta fall
35 tusen jobb i vanliga affärer
försvinna i Sverige.
Det har organisationen
Svensk handel räknat ut.</p>
<p>Och även om vi börjar handla mindre
på internet efter tiden med corona
kommer minst åtta tusen jobb
i vanliga affärer att försvinna,
de närmaste tio åren.</p>
<p>Det visar siffror
från Svensk handel.</p>
<p>Det gäller framför allt affärer
som säljer kläder, saker för sport
och saker som går på el
som vi använder i hemmet.</p>
<p>8 SIDOR/TT</p></text><text title="Halv miljon döda i Syrien" author="8 Sidor" url="https://8sidor.se/varlden/2021/06/halv-miljon-doda-i-syrien/" date="2021-06-02 08:12:23" tags="|Världen|Bashar al-Assad|kriget i Syrien|Syrien|"><p>För tio år sedan började
kriget i landet Syrien.
Människor i flera arabiska länder
började att protestera.
De ville ha frihet och rättigheter.</p>
<p>Det blev protester i Syrien också.
Folk protesterade
mot landets president
Bashar al-Assad.
Det blev krig.</p>
<p>Miljoner människor
har flytt från kriget i Syrien.
Flera tusen av dem
har kommit till Sverige.</p>
<p>Nu har en organisation
i Storbritannien
räknat ut hur många människor
som har dött under kriget i Syrien.
Organisationen har undersökt kriget noga.</p>
<p>Det är 494 tusen människor
som har dött.
Nästan en halv miljon människor.</p>
<p>Förra veckan var det nytt val i Syrien.
Presidenten Bashar al-Assad
blev vald för fjärde gången.
Hans familj har styrt landet
sedan 1970-talet.</p>
<p>Valet har fått mycket kritik.
Alla har inte fått rösta.
Bara människor i områden
där presidenten har stort stöd
fick rösta.</p>
<p>8 SIDOR/TT</p></text><text title="Artister kan bli straffade" author="8 Sidor" url="https://8sidor.se/sverige/2021/06/artister-kan-bli-straffade/" date="2021-06-02 08:18:33" tags="|Sverige|artister|brott|encrochat|"><p>Det har varit en rättegång
mot flera personer.
Personerna är misstänkta för
att ha kidnappat en ung artist.</p>
<p>Två av de misstänkta
är också artister.
De var vänner med den unga
artisten.</p>
<p>En av artisterna är misstänkt
för att ha hjälpt till
när den unga artisten
blev kidnappad.</p>
<p>Den andra artisten är misstänkt
för att ha försökt hjälpa till
några veckor tidigare.
Då misslyckades kidnappningen.</p>
<p>Artisterna säger att de inte
har gjort något brott.</p>
<p>Men åklagaren tror inte på det.
Hon vill att domstolen straffar den
ena artisten med fängelse i ett och ett halvt år.
Den andra artisten borde få
sex års fängelse, säger åklagaren.</p>
<p>Flera av de andra misstänkta
personerna riskerar också
att få flera års fängelse.</p>
<p>Det var i april förra året
som den unga artisten
blev kidnappad.
Flera personer tog honom
till en lägenhet.
Han blev rånad och slagen.</p>
<p>Personerna tog också bilder
på honom.
De hotade att visa bilderna för andra
om inte den unga artisten
betalade flera miljoner kronor.</p>
<p>Det var när bilderna blev kända
som poliserna började undersöka
vad som hänt.</p>
<p>Den unga artisten har vägrat
att vara med på rättegången.
Han har inte berättat något
om det som hänt för poliserna.</p>
<p>Vilka straff männen får
blir klart om tre veckor.</p>
<p>Flera av männen är misstänkta
för fler brott.
Åklagaren ska nu fortsätta
och ta upp de brotten i domstolen.</p>
<p>8 SIDOR/TT</p></text><text title="Vargarna blir fler" author="8 Sidor" url="https://8sidor.se/sverige/2021/06/vargarna-blir-fler/" date="2021-06-02 08:39:58" tags="|Sverige|natur|naturvårdsverket|varg|"><p>Varje år räknar
myndigheten Naturvårdsverket
hur många vargar det finns i Sverige.</p>
<p>Den här vintern hittade myndigheten
ungefär 395 vargar.
Det är 30 fler än året innan.</p>
<p>Naturvårdsverket säger
att vargarna i Sverige blir fler
för andra året i rad.</p>
<p>För 50 år sedan trodde många
att det inte fanns några vargar
kvar i Sverige.
Men några år senare dök de upp igen.
I dag finns det nästan 500 vargar
i Sverige, Norge och Danmark.</p>
<p>8 SIDOR/TT</p></text><text title="Melbourne håller stängt" author="8 Sidor" url="https://8sidor.se/varlden/2021/06/melbourne-haller-stangt/" date="2021-06-02 10:02:03" tags="|Världen|Australien|coronaviruset|Melbourne|viruset corona|"><p>Melbourne är Australiens
nästa största stad.
Där bor fem miljoner människor.
Förra veckan stängde staden.</p>
<p>En ny variant av viruset
corona spred sig i staden.</p>
<p>– Den smittade snabbare
än viruset har gjort tidigare,
säger James Merlino
som är ledare i området
där Melbourne ligger.</p>
<p>Nu fortsätter staden
att vara stängd.</p>
<p>Smittan sprider sig fortfarande.
Människor ska vara inomhus
så mycket som möjligt.</p>
<p>Det är inte ett nytt virus.
Det är viruset corona som ändrat sig.
Därför smittar det lättare.</p>
<p>Det förändrade viruset
blev först upptäckt i Indien.
8 SIDOR/TT</p></text><text title="Mina växter skulle må bra av ett spa" author="Martin Hanberg" url="https://8sidor.se/kronika/2021/06/mina-vaxter-skulle-ma-bra-av-ett-spa/" date="2021-06-02 11:59:48" tags="|Krönika|krukväxter|prat|spa|växter|"><p>Det verkar som att växter
förstår mer än vad vi tror.
Växter tycker om
när vi pratar med dem.
Fast bara om vi pratar
lugnt och stilla.</p>
<p>De tycker också om
att vi tar på dem.
Och de gillar musik.
Forskare säger att det är så.
Men de vet inte varför.</p>
<p>När jag fick veta
den här nyheten om växter
började jag tänka på spa.
Ett spa är ungefär
som ett badhus.
Där finns bassänger och bastu.
Det går att få massage.
Och där spelas musik
med synth och panflöjt.
Spa finns för att människor
ska må bra och slappna av.</p>
<p>Och växter skulle också
må bra av att vara på spa.
Tänk om jag skulle skapa
ett spa för mina växter.</p>
<p>Jag skulle prata med dem,
lugnt och stilla.
Jag skulle ge dem
massage på bladen.
Och på min stereo
skulle jag spela musik
med synth och panflöjt.
Gud vad mina växter
skulle må bra då!</p>
<p>Problemet är bara
att jag är lat.
Jag orkar inte göra
ett spa för mina växter.
Det kommer bli som vanligt.
Jag vattnar dem
någon gång i veckan
och hoppas på det bästa.</p>
<p>Kanske blir mina växter
besvikna på mig
när de inte får något spa.
Det verkar ju som att de
förstår mer än vad vi tror.</p></text><text title="Kina vill ha fler barn" author="8 Sidor" url="https://8sidor.se/varlden/2021/06/kina-vill-ha-fler-barn/" date="2021-06-03 07:35:23" tags="|Världen|barn|Kina|"><a href="https://8sidor.se/varlden/2021/06/kina-vill-ha-fler-barn/attachment/virus-outbreak-china-4/"><img alt="Ett barn i rosa munskydd, risa tröja och mörkt kort hår, håller sig i ett vitt räcke utomhus. Barnet håller i en ballong som ser ut som en orange dinosaurie." class="attachment-thumbnail size-thumbnail" height="69" src="https://8sidor.se/wp-content/uploads/2021/06/barnikina.jpg" width="128" /></a>
<a href="https://8sidor.se/varlden/2021/06/kina-vill-ha-fler-barn/attachment/china-politics/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/06/kinaledare.jpg" width="128" /></a>
<p>I Kina var det länge förbjudet
att ha fler än ett barn.
Det var ledarna i landet
som hade bestämt regeln.</p>
<p>År 2016 bestämde ledarna
att det är okej med två barn.
Och nu har de bestämt
att det är okej med tre barn.</p>
<p>Ledarna tycker att Kina
har problem.
De tycker att antalet människor
i landet ökar för lite.</p>
<p>Kina har räknat hur många
människor som bor i landet.
I slutet av förra året
var räkningen klar.</p>
<p>I Kina bor 1,4 miljarder människor.
Många är gamla.
Ledarna vill att det ska vara
fler unga människor.
Därför säger de att tre barn är okej.</p>
<p>Men många kineser vill inte ha
många barn.
Många tycker att det är
för dyrt att ha barn.
Och det är svårt
att både vara förälder och jobba.</p>
<p>Pappor kan inte vara lediga med barn
överallt i Kina.
Det är svårt att få plats på förskola för barn.
Ofta får mammor ta hand om barnet mest.
Då slutar många kvinnor att jobba.</p>
<p>Ledarna hoppas ändå
att fler kineser ska skaffa fler barn.
Ledarna säger att det ska bli mindre skatt
för de som har fler barn.
Ledarna vill också att unga
ska lära sig mer om kärlek i skolan.</p>
<p>8 SIDOR/TT</p></text><text title="Vitt skräp på bio" author="8 Sidor" url="https://8sidor.se/kultur/2021/06/vitt-skrap-pa-bio/" date="2021-06-03 07:35:41" tags="|Kultur|film|filmer|Ida Engvoll|nya filmer|Ola Rapace|Vitt skräp|"><a href="https://8sidor.se/210528_sami/"><img alt="En man står och tittar ut ur bilden. Han har mörkt hår och lite skägg." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210528_sami.jpg" width="128" /></a>
<a href="https://8sidor.se/210528_kim/"><img alt="En kvinna med blont hår som har ett gevär i händerna." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210528_kim.jpg" width="128" /></a>
<a href="https://8sidor.se/210528_omar/"><img alt="En tonårspojke sitter i baksätet på en bil." class="attachment-thumbnail size-thumbnail" height="69" src="https://8sidor.se/wp-content/uploads/2021/05/210528_omar.jpg" width="128" /></a>
<p>Sami är en man
som är på väg bort.
Han får skjuts med kvinnan Kim
i hennes bil.
De kommer till Kims gamla hemstad.
Det är en liten stad i Sverige.</p>
<p>Så börjar den nya svenska
filmen <strong>Vitt skräp</strong>.</p>
<p>Vi får inte veta
var Sami kommer ifrån.
Men vi får veta att hans pappa
slog honom och mamman
när Sami var liten.</p>
<p>Nu är han vuxen.
I den lilla staden träffar
han en brottsling som kallas Gubben.
Gubben tjänar pengar
på att sälja droger.
Sami börjar jobba för Gubben.</p>
<p>Men Sami får en plan.
Han ska lura Gubben på pengar.
Sedan ska han och Kim
resa långt bort.</p>
<p>Vitt skräp är en film med mycket våld.
Men våldet gör inte filmen spännande.
Våldet är bara hemskt.
Och det finns nästan
ingen humor i filmen.</p>
<p>Tyvärr blir jag uttråkad.
Det saknas fart och spänning.
Och jag bryr mig inte om
hur det går för personerna
i filmen.</p>
<p>Förutom för pojken Omar.
Han är en pojke
som har det svårt hemma.
Precis som Sami har haft det.
De blir vänner.
Kanske hade filmen blivit bättre
om vi hade fått se mer
av deras vänskap.</p>
<p>Vitt skräp har premiär
på bio den 4 juni.</p>
<p><strong>Betyg: 2 av 5</strong></p>
<p>MARTIN HANBERG</p>
<p>Foton: Joakim Eriksson/Mikael Cross FIlms</p></text><text title="Experter vill stoppa OS" author="8 Sidor" url="https://8sidor.se/sport/2021/06/experter-vill-stoppa-os/" date="2021-06-03 08:08:06" tags="|Sport|Japan|olympiska spelen 2021|OS|OS i Tokyo|Tokyo|viruset corona|"><a href="https://8sidor.se/sport/2021/06/experter-vill-stoppa-os/attachment/virus-outbreak-japan-olympics/"><img alt="En man står på en stege, vänd med ryggen mot kameran. Han monterar en vit banderoll på ett plank. Bakom ses en idrottsarena. En man med munskydd passerar på trottoaren till vänster i bild och går mot kameran. En arbetare står på trottoaren nedanför stegen och tittar på mannen som passerar." class="attachment-thumbnail size-thumbnail" height="69" src="https://8sidor.se/wp-content/uploads/2021/06/tokyo.jpg" width="128" /></a>
<a href="https://8sidor.se/sport/2021/06/experter-vill-stoppa-os/attachment/japan-olympics-protest/"><img alt="En stor grupp människor går över ett övergångsställe, mot kameran. De har munskydd. De demonstrerar och håller i en bred skylt med färgstark text på." class="attachment-thumbnail size-thumbnail" height="69" src="https://8sidor.se/wp-content/uploads/2021/06/osdemonstration.jpg" width="128" /></a>
<p>OS i Tokyo skulle egentligen ha varit
förra sommaren.
Men viruset corona gjorde
att tävlingarna
blev flyttade till i år.</p>
<p>Nu är det bara 50 dagar kvar
innan OS ska starta
i Japans huvudstad.
Men många tycker att OS
ska bli stoppat i år också.</p>
<p>Experter på medicin
säger att det inte är bra
att ordna tävlingarna.
Det beror på corona.</p>
<p>Smittan av corona är
fortfarande hög i Japan.
Vaccinationerna går mycket långsamt.</p>
<p>Planen är att tävlande
från över 200 länder
ska komma och tävla i OS.
Experterna tycker att det är
dumt att samla så många.
De säger att det finns risk
att nya sorter av viruset
då börjar sprida sig.</p>
<p>Många människor i Japan
vill inte att landet
ska ha något OS.</p>
<p>80 tusen människor
ska jobba frivilligt under OS.
10 tusen av dem säger nu
att de inte vill det.</p>
<p>Men Japans statsminister
och människor som jobbar med
att ordna OS
säger att det ska bli tävlingar.</p>
<p>8 SIDOR/TT</p></text><text title="Netanyahu kan sluta" author="8 Sidor" url="https://8sidor.se/varlden/2021/06/netanyahu-kan-sluta/" date="2021-06-03 08:09:31" tags="|Världen|Benjamin Netanyahu|Israel|"><p>Benjamin Netanyahu
har varit Israels ledare
i tolv år.
Men nu verkar det som
att han måste sluta.</p>
<p>Det beror på
att åtta partier i Israel
har kommit överens
om att jobba tillsammans.
De ska ha en regering.
Där får inte Benjamin Netanyahus
parti vara med.</p>
<p>Men det är inte helt klart än.
Först måste riksdagen
säga ja till den nya regeringen.</p>
<p>Om regeringen får ja
så kommer landets nya ledare
att bli Yair Lapid
och Naftali Bennett.</p>
<p>Benjamin Netanyahu
kommer ändå att vara kvar
som ledare för partiet Likud.</p>
<p>Samtidigt är Netanyahu
misstänkt för brott med pengar.
En rättegång har börjat.
Men det kan ta flera år
innan det kommer en dom.</p>
<p>8 SIDOR/TT</p></text><text title="Järvaveckan har börjat" author="8 Sidor" url="https://8sidor.se/sverige/2021/06/jarvaveckan-har-borjat/" date="2021-06-03 08:10:10" tags="|Alla Väljare|Sverige|Annie Lööf|Järvaveckan|Märta Stenevi|Per Bolund|politik|"><p>Nu har Järvaveckan börjat.
Det är ett stort möte
om politik som är
i Rinkeby i Stockholm.</p>
<p>En massa människor
kommer dit och pratar
om politik och samhället.
Ledarna för partierna
i riksdagen är också där.</p>
<p>I onsdags var Annie Lööf
från Centerpartiet
gäst på Järvaveckan.</p>
<p>Hon hade ett tal
som bland annat handlade
om vaccinet mot corona.</p>
<p>Efter talet så pratade
hon om sjukvården.
Hon tycker att vården
måste bli mer rättvis
för kvinnor och människor
med utländsk bakgrund.</p>
<p>– Vi har en fantastisk
sjukvård i Sverige,
men den är orättvis,
sa Annie Lööf.</p>
<p>På onsdagen var också
ledarna från Miljöpartiet
med på Järvaveckan.
De heter Märta Stenevi
och Per Bolund.</p>
<p>I dag, torsdag,
är Nyamko Sabuni
från Liberalerna där.
Och även Nooshi Dadgostar
från Vänsterpartiet.</p>
<p>Järvaveckan håller på
hela veckan.
Du kan själv titta
och lyssna på internet.
Det är gratis.
Adressen är:</p>
<p><a href="https://jarvaveckan.se" rel="noopener noreferrer" target="_blank">jarvaveckan.se</a></p>
<p>8 SIDOR/TT</p></text><text title="Nu öppnar parkerna" author="8 Sidor" url="https://8sidor.se/sverige/2021/06/nu-oppnar-parkerna/" date="2021-06-03 08:14:23" tags="|Sverige|Furuvik|Gröna Lund|Liseberg|Skara sommarland|viruset corona|"><a href="https://8sidor.se/web_inrikes-5213/"><img alt="Människor vid en ingång. de är på vägin och personer i orange västar kontrollerar biljetter. En av dem har visir." class="attachment-thumbnail size-thumbnail" height="69" src="https://8sidor.se/wp-content/uploads/2021/06/grona.jpg" width="128" /></a>
<a href="https://8sidor.se/web_inrikes-5215/"><img alt="En berg- och dalbana. Människor i en vagn som hänger under rälsen." class="attachment-thumbnail size-thumbnail" height="69" src="https://8sidor.se/wp-content/uploads/2021/06/grona2.jpg" width="128" /></a>
<p>När viruset corona kom
så stängde nöjesparkerna
i Sverige.
Många människor fick inte
vara på samma plats.
Då smittade viruset lättare.</p>
<p>Men nu öppnar parkerna igen.
Det gäller till exempel
Gröna Lund i Stockholm,
Liseberg i Göteborg,
Skara sommarland
och Furuvik i Gävle.
De öppnar alla
den här veckan.</p>
<p>Många har längtat efter det.
Hadil Yusuf reste från Borlänge
för att gå på Gröna Lund.</p>
<p>– Det är roligt att de öppnar,
säger hon.</p>
<p>Men det får inte bli
trängsel eller köer.
Därför får inte hur många
som helst komma in.
De som ska gå in måste
köpa en biljett i förväg.</p>
<p>8 SIDOR/TT</p></text><text title="Mannen berättade om attacken" author="8 Sidor" url="https://8sidor.se/sverige/2021/06/mannen-berattade-om-attacken/" date="2021-06-03 08:20:29" tags="|Sverige|attacken i Vetlanda|knivattack i Vetlanda|Vetlanda|"><p>I mars gick en man
till attack med kniv
i Vetlanda.
Han högg och skadade
sju människor.
Poliserna tog en man.
Nu är det rättegång mot honom.</p>
<p>– Jag mådde dåligt
veckan före attacken,
sa mannen på onsdagen.</p>
<p>Han försökte få hjälp
av kommunen.
Mannen ville åka tillbaka
till landet han kom ifrån.
Men ingenting hände.</p>
<p>När mannen en dag
gick ut i Vetlanda hade
han med sig en kniv.
Han blev arg på en
person han mötte.</p>
<p>– Då tappade jag kontrollen,
sa mannen.</p>
<p>Då gick han till attack
och började hugga
de han mötte.</p>
<p>Mannen kan inte förklara
varför han högg personerna.
Han minns inte
allt som hände.
Mannen sa att han
minns att han högg två personer.
Men han minns inte de andra.</p>
<p>Åklagaren vill att mannen
ska bli dömd till livstids fängelse.
Det är det hårdaste straffet
som någon kan få i Sverige.</p>
<p>På torsdagen bestämde tingsrätten
att mannen ska bli mer undersökt.</p>
<p>8 SIDOR/TT</p></text><text title="– Regeringen gjorde för lite" author="8 Sidor" url="https://8sidor.se/sverige/2021/06/regeringen-gjorde-for-lite/" date="2021-06-03 11:47:43" tags="|Alla Väljare|Sverige|coronaviruset|Hans Ekström|Karin Enström|KI|Konstitutionsutskottet|viruset corona|"><p>I riksdagen finns en särskild
grupp som ska kontrollera
regeringen och ministrarna.
Gruppen ska se om
de gör några fel.</p>
<p>Gruppen har undersökt
vad regeringen gjort
för att stoppa smittan
av viruset corona.
De säger att regeringen gjort flera fel.</p>
<p>Det här är några av sakerna
regeringen får kritik för.</p>
<p>• Regeringen gjorde för lite
för att minska smittan bland gamla.
Regeringen borde bestämt mer hur
kommunerna skulle ha skyddat de gamla.</p>
<p>• Testningen av sjuka fungerade dåligt.
Regeringen arbetade för långsamt.</p>
<p>• Regeringens plan för att
stoppa smittan var otydlig.</p>
<p>I gruppen som kontrollerar regeringen
finns politiker från alla partier.
Den heter Konstitutionsutskottet, KI.
Alla i gruppen var överens
om att regeringen gjort fel.</p>
<p>– Regeringen har gjort
allvarliga fel, säger
moderaten Karin Enström.</p>
<p>Socialdemokraten Hans Ekström
håller med henne.
Men han försvarar också regeringen.</p>
<p>– 700 gånger har regeringen
bestämt saker som handlar
om viruset corona.
Det är inte konstigt
om det blir några fel,
säger Hans Ekström.</p>
<p>De flesta i regeringen
är också socialdemokrater.</p>
<p>8 SIDOR/TT</p></text><text title="Ubåten får ligga kvar" author="8 Sidor" url="https://8sidor.se/varlden/2021/06/ubaten-far-ligga-kvar/" date="2021-06-03 12:10:31" tags="|Världen|Indonesien|olycka|ubåt|"><p>Djupt ner i havet utanför ön Bali
ligger en ubåt.
I den finns 53 döda människor.
De drunknade när ubåten sjönk.</p>
<p>Olyckan hände i april.
Ombord på ubåten var militärer
som skulle göra en övning.</p>
<p>Med hjälp av stora båtar
har landet Indonesien försökt
att få upp ubåten.</p>
<p>Men nu har landets ledare
bestämt att det inte går.</p>
<p>Ubåten med de döda kropparna
får ligga kvar på havets botten.</p>
<p>Ingen vet ännu
varför ubåten sjönk.</p>
<p>8 SIDOR/TT</p></text><text title="Snabb minskning av svårt sjuka" author="8 Sidor" url="https://8sidor.se/sverige/2021/06/snabb-minskning-av-svart-sjuka/" date="2021-06-03 13:48:24" tags="|Sverige|Anders Tegnell|vaccin mot viruset corona|viruset corona|"><p>Viruset corona sprider sig
fortfarande i Sverige.
Men smittan fortsätter
att minska varje vecka.</p>
<p>– Minskningen är mycket tydlig.</p>
<p>Det säger Anders Tegnell
på Folkhälsomyndigheten.</p>
<p>Sjukhusen märker också
en snabb minskning
av de som blir svårt sjuka.</p>
<p>Anders Tegnell säger
att smittan minskar
i många andra länder i världen.</p>
<p>Det beror på vädret.
Viruset trivs inte lika bra
när det blir varmt väder.</p>
<p>Men det beror också på
på att allt fler människor
blir vaccinerade.
Vaccinet skyddar nästan alla
mot att bli svårt sjuka av viruset.</p>
<p>I Sverige är nu nästan 20 procent
av befolkningen helt vaccinerade
mot viruset corona.</p>
<p>Men det finns fortfarande
flera regler kvar
för att smittan inte ska öka.</p>
<p>– Vi ska fortfarande
inte träffa många människor.
Vi ska inte ha stora fester,
säger Anders Tegnell.</p>
<p>8 SIDOR/TT</p></text><text title="Göteborg fyller 400 år" author="8 Sidor" url="https://8sidor.se/sverige/2021/06/goteborg-fyller-400-ar/" date="2021-06-04 07:46:36" tags="|Sverige|Göteborg|Göteborg 400 år|"><p>I dag, fredag, är det fest
i staden Göteborg.
Göteborg fyller 400 år.</p>
<p>Men festen blir inte
alls som planerat.
Det beror så klart
på viruset corona.</p>
<p>Det blir en liten fest
på internet.
Den stora festen har
blivit flyttad till år 2023.</p>
<p>Du kan själv följa med
på festen på internet.
Det är mellan klockan
15 och 17 i dag, fredag.</p>
<p>Komikerna
Ina Lundström och Niklas Andersson
är programledare.</p>
<p>Några av gästerna
är Miriam Bryant,
Tomas von Brömssen
och kronprinsessan Victoria.</p>
<p>Här kan du se festen:</p>
<p><a href="https://www.youtube.com/goteborgs400arsjubileum" rel="noopener noreferrer" target="_blank">Gå till Youtube som visar festen</a></p>
<p>8 SIDOR/TT</p></text><text title="Dags att fira Sverige" author="8 Sidor" url="https://8sidor.se/sverige/2021/06/dags-att-fira-sverige/" date="2021-06-04 07:48:03" tags="|Sverige|6 juni|Nationaldagen|sommar|Sveriges nationaldag|"><p>Den 6 juni är
Sveriges nationaldag.
Då brukar många fira Sverige.
Men i år blir det inte
som vanligt.
Det beror på viruset corona.
Många människor ska inte
vara på samma plats.</p>
<p>Firandet blir i stället
på internet och i tv.
SVT sänder från Skansen i Stockholm.
Där är bland andra Tusse,
Timbuktu och Lisa Nilsson
med och firar.</p>
<p>Sändningen börjar klockan
20.00 på söndag i SVT2.</p>
<p>Kungen är alltid med
och firar nationaldagen.
I år håller han tal på slottet.</p>
<p>Men 6 juni är ganska ny
som helgdag.
Den har bara funnits
i lite mer än 20 år.</p>
<p>Det var den 6 juni år 1523
som Gustav Vasa
blev kung i Sverige.
Man kan säga att Sverige
blev ett eget land den dagen.
Tidigare styrde Danmarks kung
över Sverige också.</p>
<p>8 SIDOR/TT</p></text><text title="Kina tystar Hongkong" author="8 Sidor" url="https://8sidor.se/varlden/2021/06/kina-tystar-hongkong/" date="2021-06-04 07:52:32" tags="|Världen|Himmelska fridens torg|Hongkong|Kina|"><p>Den 4 juni 1989 blev
massor av människor i Kina
dödade av militärer.</p>
<p>Människorna var på
Himmelska fridens torg i Peking.
De protesterade mot
Kinas ledare.</p>
<p>I dag, fredag, har det gått
32 år sedan våldet på torget.</p>
<p>I Kina är det förbjudet
att minnas dagen.
Nu försöker Kina också
att stoppa folk i Hongkong
från att minnas dagen.</p>
<p>Hongkong är en del av Kina.
Men det har tidigare varit
friare där än i resten av Kina.
Så är det inte längre.</p>
<p>Nu får folk inte längre träffas
för att hylla och minnas
alla som blev dödade på torget.</p>
<p>Sådana möten är förbjudna.
Ett museum som handlar
om våldet på torget år 1989
har också fått stänga.</p>
<p>Den som ändå har möten
för att minnas dagen
riskerar att bli straffad med fängelse.</p>
<p>8 SIDOR/TT</p></text><text title="Kritik mot ny lag i Danmark" author="8 Sidor" url="https://8sidor.se/varlden/2021/06/kritik-mot-ny-lag-i-danmark/" date="2021-06-04 08:02:14" tags="|Världen|asyl|asylpolitik|Danmark|EU|flyktingar|FN|invandrare|lag om invandring|mänskliga rättigheter|"><p>Danmarks riksdag har röstat ja
till en ny lag för flyktingar.</p>
<p>Förslaget kommer från
den socialdemokratiska regeringen.
Regeringen har länge velat ha
hårdare regler för flyktingar.</p>
<p>Lagen gör det mycket svårare
att söka skydd och få stanna
i Danmark.
Skyddet kallas för asyl.</p>
<p>Danmark vill ha ett center
i ett annat land utanför Europa.
Dit ska människor
som söker asyl i Danmark
bli skickade.</p>
<p>De danska myndigheterna
ska bestämma vem som får asyl.
Men den som får asyl
får inte stanna i Danmark.
Personen ska i stället stanna i landet
där centret ligger.
Eller flyttas till ett läger
för flyktingar.</p>
<p>Det är inte klart vilket land
centret ska vara i.
Danska tidningen Jyllandsposten
säger att Danmark har pratat med
länderna Egypten, Tunisien,
Rwanda och Etiopien.</p>
<p>Danmarks minister
för flyktingar och invandrare
vill inte säga vilka länder
det handlar om.</p>
<p>EUs politiker är kritiska
till Danmarks nya lag.
Och experter i FN säger att lagen
gör det svårare för länder
att samarbeta om flyktingar.</p>
<p>Organisationer
för människors rättigheter
är också kritiska till lagen.</p>
<p>De säger att lagen saknar
tydliga regler för hur Danmark
ska ta hand
om människors rättigheter.</p>
<p>8 SIDOR/TT</p></text><text title="Leksell fick tre grammis" author="8 Sidor" url="https://8sidor.se/kultur/2021/06/leksell-fick-tre-grammis/" date="2021-06-04 08:02:19" tags="|Kultur|Ana Diaz|Martinez|Victor Leksell|yasin|"><p>På torsdagen var
det Grammisgalan.
Det är en fest där artister
får priser för sin musik.</p>
<p>Flest priser fick Victor Leksell.
Han fick tre grammis.
Bland annat fick han
priset årets artist.
Det är ett av de finaste priserna.</p>
<p>Hans låt <strong>Svag</strong> fick priset
årets låt.
Och så fick han priset
årets album för låtarna
på skivan <strong>Fånga mig när jag faller</strong>.</p>
<p>– Det är som en dröm,
sa han på festen.</p>
<p>Många andra artister
fick också priser.</p>
<p>Ana Diaz fick två grammis.
Bland annat priset årets pop.</p>
<p>Gruppen Martinez blev
årets dansband.</p>
<p>Och rapparen Yasin fick
priset Årets hiphop.</p>
<p>Yasin kom inte själv till festen.
Han sitter inlåst.
Han är misstänkt för brott
och riskerar att bli dömd till fängelse.</p>
<p>8 SIDOR/TT</p></text><text title="Rekord för poddar" author="8 Sidor" url="https://8sidor.se/vardags/2021/06/rekord-for-radio-och-poddar/" date="2021-06-04 08:10:50" tags="|Vardags|Mediebarometern|medier|nyheter|poddar|radio och tv|sociala medier|"><p>Under tiden med viruset corona
har vi inte träffat
andra människor som vanligt.</p>
<p>I stället har svenskar
använt mer tid till olika medier.</p>
<p>• Vi har tittat mer på tv.</p>
<p>• Vi har lyssnat mer på radio, poddar
och musik på internet.</p>
<p>• Vi har använt mer tid
till sociala medier.
Där visar vi och tittar på
bilder och korta filmer.
Och vi läser och skriver texter.
Några sociala medier
är till exempel Tiktok, Facebook
och Instagram.</p>
<p>• Vi har läst mer nyheter.</p>
<p>Det visar en ny undersökning
som heter Mediebarometern.
Experter gör den varje år.</p>
<p>Förra året, år 2020,
blev det svenskt rekord.
Svenskarna har aldrig använt
olika medier så mycket som då.
En vanlig svensk har använt
olika medier sju timmar om dagen.</p>
<p>Det är en timme mer
än året innan.</p>
<p>Fler människor
blev också mer intresserade
av nyheter förra året.
Det gäller framför allt
unga människor.</p>
<p>Fler började också betala
för olika nyheter.
Det visar undersökningen.</p>
<p>Fler gamla människor
har också hittat internet.
Fler gamla lyssnar på radio och poddar
på internet.</p>
<p>8 SIDOR/TT</p></text><text title="Bråk om hyror på bostäder" author="8 Sidor" url="https://8sidor.se/sverige/2021/06/brak-om-hyror-pa-bostader/" date="2021-06-04 08:12:43" tags="|Alla Väljare|Sverige|bostäder|bostadspolitik|hyreshus|kris i regeringen|lägeheter|marknadshyror|"><p>Hur mycket ska det kosta
att hyra en lägenhet?
Den frågan har det
blivit bråk om.</p>
<p>Regeringen har fått
ett förslag som handlar
om nya hus med lägenheter.
Förslaget säger att de
som äger husen
ska kunna bestämma själva
hur mycket det ska kosta
att bo där.</p>
<p>Så är det inte nu.
Hyrorna ska följa vissa regler.
Det handlar bland annat
om var husen ligger
och hur fina lägenheterna är.
Men hyrorna ska inte bli för höga.</p>
<p>De flesta partier i riksdagen
vill ta bort reglerna.
De tycker att de som äger
husen ska bestämma.</p>
<p>Centerpartiet har kämpat
hårt för det.</p>
<p>Men många andra
protesterar mot förslaget.
Bland annat organisationen
för de som hyr bostäder.
De tror att förslaget betyder
att alla bostäder
blir dyrare så småningom.</p>
<p>Vänsterpartiet tänker också
säga nej.
Partiet säger att de vill
tvinga regeringen att sluta
om det blir fria hyror.</p>
<p>8 SIDOR/TT</p></text><text title="Isen smälter snabbare" author="8 Sidor" url="https://8sidor.se/varlden/2021/06/isen-smalter-snabbare/" date="2021-06-04 08:15:09" tags="|Världen|ändringar i klimatet|Arktis|isar|klimatet|"><p>Arktis är de områden med land
som finns längst norr ut på jorden,
vid Nordpolen.
Där finns mycket is.
Isen finns på land.
Isen finns i havet.
Lagren med is är tjocka.</p>
<p>Isen gör så att vattnet i havet
inte blir för varmt.
Det är viktigt för klimatet
på hela jorden.</p>
<p>Men klimatet har redan
blivit varmare.
Forskare vet att klimatet på Arktis
blir varmare
snabbare än resten av världen.</p>
<p>När det blir varmare på jorden
smälter isar vid Arktis.</p>
<p>Isarna vid Arktis smälter fortare
än vad forskarna tidigare har trott.
Det visar en ny undersökning.
Isen i havet smälter
mellan 70 och 100 procent snabbare.</p>
<p>Nu ska forskarna göra nya kartor
över Arktis.
Kartorna ska visa
hur området ser ut
när mer is och snö smält.
Det ska göra så att forskarna bättre
kan förstå hur klimatet blir ändrat.</p>
<p><a href="https://8sidor.se/klimatet/" rel="noopener noreferrer" target="_blank">Gå till 8 Sidors artiklar om klimatet.</a></p>
<p>8 SIDOR/TT</p></text><text title="Sabuni på Järvaveckan" author="8 Sidor" url="https://8sidor.se/sverige/2021/06/sabuni-pa-jarvaveckan/" date="2021-06-04 09:58:03" tags="|Alla Väljare|Sverige|Järvaveckan|Nooshi Dadgostar|Nyamko Sabuni|"><a href="https://8sidor.se/web_inrikes-5224/"><img alt="Hon står utomhus. Hon pratar i en mikrofon som en person håller fram." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210604_sabuni.jpg" width="128" /></a>
<a href="https://8sidor.se/web_inrikes-5223/"><img alt="Hon står på en gräsplätt i Rinkeby. Hon tittar in i kameran och har händerna i fickorna." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210604_dadgostar.jpg" width="128" /></a>
<p>Den här veckan
är det Järvaveckan.
Det är ett stort möte
om politik i Rinkeby i Stockholm.</p>
<p>Många människor är där
och pratar om politik.
Bland annat är ledarna
för riksdagens partier där.</p>
<p>I går, torsdag, var Nyamko Sabuni där.
Hon är ledare för Liberalerna.
Nyamko Sabuni pratade
bland annat om barnbidrag.</p>
<p>I dag får du mer pengar i bidrag
ju fler barn du har.
Det kan hindra kvinnor
från att komma i arbete,
tycker Nyamko Sabuni.</p>
<p>– Det finns kvinnor
som känner en press
att skaffa fler barn
än de egentligen vill ha.</p>
<p>Det säger Nyamko Sabuni
till nyhetsbyrån TT.</p>
<p>Därför vill Liberalerna ändra
hur barnbidraget ser ut.
Men de har ännu inte bestämt hur.</p>
<p>I torsdags var också
Nooshi Dadgostar gäst.
Hon är ledare för
Vänsterpartiet.</p>
<p>I dag, fredag, är det
Jimmie Åkesson från
Sverigedemokraterna
och Ebba Busch från
Kristdemokraterna.</p>
<p>På lördagen kommer
Ulf Kristersson
från Moderaterna.</p>
<p>Och på söndag är det dags
för Stefan Löfven från
Socialdemokraterna.</p>
<p>Söndagen är den sista
dagen på Järvaveckan.</p>
<p>Men det är inte bara
partiernas ledare som är där.
Det är en massa andra gäster
som pratar om politik och samhälle
och människors liv.</p>
<p>Du kan titta och lyssna på internet.
Det är gratis.</p>
<p>Adressen är:</p>
<p><a href="https://jarvaveckan.se" rel="noopener noreferrer" target="_blank">jarvaveckan.se</a></p>
<p>8 SIDOR</p></text><text title="Färre brott under corona" author="8 Sidor" url="https://8sidor.se/varlden/2021/06/farre-brott-under-corona/" date="2021-06-04 11:10:03" tags="|Världen|brott|corona|Peru|Sverige|viruset corona|"><p>Det senaste året
har många människor
varit tvungna
att stanna hemma.</p>
<p>Så har det varit
i hela världen.
Det beror på
viruset corona.</p>
<p>Därför har det inte
varit lika många brott.
Det visar ny forskning.</p>
<p>I landet Perus
huvudstad Lima
har brotten
minskat mest.</p>
<p>Men i Sverige
minskade inte brotten
lika mycket
som i andra länder.</p>
<p>Det kan bero på
att vårt samhälle
har varit mer öppet.
Vi har fått röra oss
mer fritt.</p>
<p>8 SIDOR</p></text><text title="Aids kan bli besegrat" author="8 Sidor" url="https://8sidor.se/varlden/2021/06/aids-kan-bli-besegrat/" date="2021-06-04 11:32:05" tags="|Världen|AIDS|hälsa|HIV|medicin|sjukdomar|virus|"><p>Sjukdomen aids blev känd
första gången år 1981.</p>
<p>År 1983 förstod forskare
att det är viruset hiv
som ger sjukdomen aids.</p>
<p>År 2020 var det över
37 miljoner människor
som levde med hiv eller aids.</p>
<p>Det finns medicin som bromsar viruset.
Medicinen gör att färre människor får aids.
Och då blir det färre som dör.</p>
<p>Men alla länder i världen
har inte lika lätt
att få medicinerna.</p>
<p>I Afrika är det fortfarande många
som blir smittade av viruset hiv.
Många kvinnor dör av sjukdomar
som beror på viruset hiv.</p>
<p>Om alla länder skulle få medicin
mot viruset tror experter
att aids skulle kunna vara borta
år 2030.</p>
<p>– Om länder kan hjälpa
de som har det svårast
så kan vi ha fått stopp
på aids år 2030.</p>
<p>Det säger Winnie Byanyima.
Hon är chef för en del
av organisationen FN
som jobbar mot hiv och aids.</p>
<p>Hon vill att världen ska jobba
lika hårt mot aids
som världen jobbar
mot viruset corona.</p>
<p>8 SIDOR/TT</p></text><text title="– Börja paddla försiktigt" author="8 Sidor" url="https://8sidor.se/vardags/2021/06/borja-paddla-forsiktigt/" date="2021-06-07 07:13:13" tags="|Vardags|kajak|kanot|paddla|paddling|sommar|"><a href="https://8sidor.se/vardags/2021/06/borja-paddla-forsiktigt/attachment/paddla/"><img alt="Barnet har en orange flytväst, sitter med ryggen mot kameran i en grön kanot. I horisonten syns en stad med en hög vit kyrka. Vattnet är blankt." class="attachment-thumbnail size-thumbnail" height="69" src="https://8sidor.se/wp-content/uploads/2021/06/paddla.jpg" width="128" /></a>
<a href="https://8sidor.se/vardags/2021/06/borja-paddla-forsiktigt/attachment/unger-pa-kano-tur-i-finveret-i-trondheim-i-sommerferien-3/"><img alt="Tre personer sitter i en grön kanot. Kanoten är på ett blankt vatten. I fonden syns skog." class="attachment-thumbnail size-thumbnail" height="69" src="https://8sidor.se/wp-content/uploads/2021/06/kanottur.jpg" width="128" /></a>
<p>Att paddla kanot eller kajak
är ett sätt att njuta av naturen.
Många drömmer om
att tyst glida fram
i en kanot eller kajak.</p>
<p>– Folk blir nyfikna när de ser
någon som är ute och paddlar.
För det ser så härligt ut.
Men det krävs också
en del kunskap för
att kunna göra det på
ett säkert sätt.</p>
<p>Det säger Karin Sällberg.
Hon lär ut att paddla kajak
i föreningen Friluftsfrämjandet.</p>
<p>På många platser i Sverige
har Friluftsfrämjandet och andra föreningar
träffar där människor kan prova att paddla.</p>
<p>Första rådet till den
som ska börja paddla
är att aldrig paddla ensam.</p>
<p>– Om du skulle välta kan ditt sällskap
hjälpa dig tillbaka upp i kanoten.
Och du kan få hjälp
att ta dig in till land
för att byta till torra kläder,
säger Karin Sällberg.</p>
<p>Du ska alltid ha flytväst.
Och ta med extra kläder i plastpåse.
Då kan du byta om du blir blöt.</p>
<p>Som nybörjare ska du
inte paddla när vattnet är kallt.
Det kan snabbt bli farligt
om du hamnar i kallt vatten.</p>
<p>Den som vill börja paddla
ska börja med korta turer.
Och börja testa att paddla
en dag när det inte blåser mycket.</p>
<p>– Välj en lugn dag
när vattenytan ligger blank.
I stället för att ge sig ut en hel helg
kanske det är bra att prova
en timme först, säger Karin Sällberg.</p>
<p>Hon säger att det är bra
att börja paddla nära land.
Ta också på något som syns bra.
Som en keps eller mössa i stark färg.</p>
<p>När du ska ut och paddla
är det bra att berätta för någon
var ni ska paddla.
Ta med en mobil så du
kan ringa om du behöver.</p>
<p>8 SIDOR/TT</p></text><text title="Fler lånar digitala böcker" author="8 Sidor" url="https://8sidor.se/kultur/2021/06/fler-lanar-digitala-bocker/" date="2021-06-07 07:15:03" tags="|Kultur|Bibliotek|e-böcker|ljudböcker|pandemin|viruset corona|"><p>Nya siffror visar
att många valde
att låna digitala böcker
förra året.
Sådana böcker brukar också
kallas för e-böcker.</p>
<p>Det finns e-böcker
som du kan lyssna på.
Det finns också e-böcker
som du kan läsa
på din mobil eller dator.</p>
<p>De som har räknat
säger att svenskarna
lånade över tre miljoner
sådana böcker förra året.</p>
<p>På grund av viruset corona
har många inte kunnat gå till
sina bibliotek.
Det är därför som fler
har lånat e-böcker.</p>
<p>En e-bok går nämligen
att låna till din dator
eller mobiltelefon.
Och du kan låna böckerna
när du vill.</p>
<p>Förut kunde du bara låna
några få e-böcker varje gång.
Men nu kan du låna fler.
Biblioteken ändrade det
förra året.</p>
<p>Siffrorna om e-böcker
kommer från Kungliga biblioteket.</p>
<p>8 SIDOR/TT</p></text><text title="Hon är ny ledare" author="8 Sidor" url="https://8sidor.se/sport/2021/06/hon-ar-ny-ledare/" date="2021-06-07 07:52:31" tags="|Sport|friidrott|höjdhopp|Kajsa Bergqvist|Karin Torneklint|landslaget i friidrott|"><p>Kajsa Bergqvist blir ny ledare
för Sveriges lag i friidrott.
Hon ska börja sitt nya jobb
efter OS i Tokyo, efter sommaren.
Till dess är Karin Torneklint ledare.</p>
<p>– Det känns helt fantastiskt,
säger Kajsa Bergqvist
om sitt nya jobb.</p>
<p>Hon säger att hon tycker
mycket om friidrott.
Hon tycker att svensk friidrott är
väldigt bra och kan bli ännu bättre.</p>
<p>Kajsa Bergqvist har själv varit
en av de bästa i världen i höjdhopp.
Hon har tagit VM-guld
och gjort rekord.
Hon har fortfarande rekord
i höjdhopp inomhus.
Hon hoppade 2,08 meter.
Det är det högsta någon kvinna
i hela världen hoppat inomhus.</p>
<p>Kajsa Bergqvist slutade
med höjdhopp år 2008.</p>
<p>Kajsa Bergqvist ska nu vara ledare
fram till år 2024.
Hon kommer leda Sveriges lag i friidrott
i OS i Paris år 2024.</p>
<p>8 SIDOR/TT</p></text><text title="Kanada är mästare" author="8 Sidor" url="https://8sidor.se/sport/2021/06/kanada-ar-mastare/" date="2021-06-07 07:55:05" tags="|Sport|ishockey¨hockey|Ishockey-VM|Tre Kronor|VM i ishockey|"><p>Kanada mötte Finland
i finalen i VM
i ishockey för herrar.
Den blev mycket spännande.</p>
<p>Efter tre perioder
var det oavgjort.
Det blev förlängning.</p>
<p>Då var Kanada bäst
och vann med 3–2.</p>
<p>I förra VM var det
Finland som vann
över Kanada.</p>
<p>– Det här är helt galet,
sade Andrew Mangiapane
i Kanada till SVT.</p>
<p>Han fick pris som bäste
spelare i VM.</p>
<p>Sverige var inte
med i slutspelet i VM.
Sverige spelade dåligt
och åkte ut.</p>
<p>8 SIDOR/TT</p></text><text title="Svår olycka med tåg" author="8 Sidor" url="https://8sidor.se/varlden/2021/06/svar-olycka-med-tag-2/" date="2021-06-07 07:55:45" tags="|Världen|olycka|olycka med tåg|Pakistan|tågolycka|"><p>Det har varit en olycka med tåg
i södra Pakistan.
Olyckan hände på måndagen.</p>
<p>Tåget körde av rälsen
i södra Pakistan.
Tågets vagnar kom över på spåret bredvid.
Då kom ett annat tåg.
Det blev en våldsam krasch.</p>
<p>Minst 30 människor har dött.
Men det kan vara fler än så.</p>
<p>Olyckan hände på måndagens
morgon.
Poliser och andra från staden Ghotki
jobbar fortfarande med att undersöka
några av de kraschade vagnarna.</p>
<p>8 SIDOR/TT</p></text><text title="Järvaveckan är slut" author="8 Sidor" url="https://8sidor.se/sverige/2021/06/jarvaveckan-ar-slut/" date="2021-06-07 07:57:28" tags="|Alla Väljare|Sverige|Ebba Busch|Järvaveckan|Stefan Löfven|Ulf Kristersson|"><a href="https://8sidor.se/web_inrikes-5229/"><img alt="De står utomhus på en gata i Rinkeby och pratar. Ahmed har jeans, vit skjorta och blå kavaj. Ebba har rosa kostym och vit tröja." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210607_jarvaveckan2.jpg" width="128" /></a>
<a href="https://8sidor.se/kristersson-j%c6%92rvaveckan/"><img alt="Ulf Kristersson har precis klivit ur bilen i Rinkeby. Han ler och håller sin kavaj över axeln." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210607_jarvaveckan1.jpg" width="128" /></a>
<p>Förra veckan var det
Järvaveckan.
Det är ett stort möte
om politik i Rinkeby.
I år var mötet på internet.</p>
<p>Alla ledare för partierna
i riksdagen var med.</p>
<p>I fredags var det dags
för Ebba Busch
från Kristdemokraterna.</p>
<p>Hon pratade bland annat
om sjukvården.
Kristdemokraterna vill
sluta med regioner.
Det är känt sedan tidigare.
De vill att staten
ska ha ansvaret
sjukvården i stället.</p>
<p>– Var du bor i Sverige
ska inte avgöra dina chanser
att överleva svår sjukdom.
Så är det i dag,
sa Ebba Busch.</p>
<p>I lördags var Ulf Kristersson
från Moderaterna på mötet.</p>
<p>Han pratade bland annat
om barn som är fattiga
och som bor trångt.</p>
<p>– Många barn i Sverige
som är födda i andra länder
har lite pengar i familjen.
Deras föräldrar behöver inte mer bidrag.
Föräldrarna behöver jobb,
sa Ulf Kristersson.</p>
<p>I söndags var det sista dagen
på Järvaveckan.
Statsminister Stefan Löfven var där.
Han är också ledare för
Socialdemokraterna.</p>
<p>Han pratade bland annat
om gäng med brottslingar
som gör skjutningar.</p>
<p>Det ska bli hårdare straff
och fler poliser, sa Löfven.
Och gängen ska bli hindrade
att tjäna pengar.</p>
<p>– Vi ska se till
att inte en krona
går till gängen med brottslingar,
sa Stefan Löfven.</p>
<p>8 SIDOR/TT</p></text><text title="Vaccinet skyddar bra" author="8 Sidor" url="https://8sidor.se/sverige/2021/06/vaccinet-skyddar-bra/" date="2021-06-07 07:58:59" tags="|Sverige|coronavirus|vaccin|vaccin mot viruset corona|viruset corona|"><p>Sedan viruset corona
kom har det förändrats.
Det har kommit nya former
av viruset corona.
En del av dem är
både farligare och smittar lättare.</p>
<p>Just nu är det en av dem
som är vanligast i Sverige.
Flest blir smittade av den.</p>
<p>– De som blir smittade
av den hamnar oftare på sjukhus,
säger Erik Wahlström
på Socialstyrelsen.</p>
<p>Men vaccinen som
finns i dag ger bra skydd.
De skyddar bra
mot alla former av viruset.
Det visar en undersökning
från Storbritannien.</p>
<p>8 SIDOR/TT</p></text><text title="Många dödade i Nigeria" author="8 Sidor" url="https://8sidor.se/varlden/2021/06/manga-dodade-i-nigeria-3/" date="2021-06-07 08:00:47" tags="|Världen|attacker|Nigeria|"><p>Minst 88 människor
har dött efter attacker
i byar i norra Nigeria.</p>
<p>Det var på torsdagen
som män på motorcyklar
attackerade sju byar
i området Kebbi.</p>
<p>Männen ska ha dödat
människor och stulit saker
från byarna.</p>
<p>Flera människor som flydde
från attackerna saknas fortfarande.</p>
<p>– Vi söker fortfarande efter
människor och fler döda
kan bli hittade,
säger poliserna.</p>
<p>Vissa delar av Nigeria
har stora problem
med gäng med brottslingar
som stjäl och attackerar människor.</p>
<p>8 SIDOR/TT</p></text><text title="Kungen firade nationaldagen" author="8 Sidor" url="https://8sidor.se/sverige/2021/06/kungen-firade-nationaldagen/" date="2021-06-07 08:07:07" tags="|Sverige|6 juni|kungafamiljen|Nationaldagen|sommar|Sveriges nationaldag|viruset corona|"><a href="https://8sidor.se/web_inrikes-5234/"><img alt="Kungen och Silvia vinkar till folket." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210606-nationaldagsfirandeuv4-94d55734-a001nh.jpg" width="128" /></a>
<a href="https://8sidor.se/web_inrikes-5233/"><img alt="Kronprinsessfamiljen uppställda vid sitt slott på Haga." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210606-nynationaldagsfirandeuv4-94d55734-a002nh.jpg" width="128" /></a>
<a href="https://8sidor.se/web_inrikes-5232/"><img alt="Cecilia Malmström håller tal." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sverigesdlSSN8VCc0cEI-nh.jpg" width="128" /></a>
<a href="https://8sidor.se/web_inrikes-5231/"><img alt="Ulla i folkdräkt bredvid sin make statsministern." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sverigesdl494qKzW9q2c-nh.jpg" width="128" /></a>
<a href="https://8sidor.se/web_inrikes-5230/"><img alt="Vaktparaden står uppställda med sina instrument." class="attachment-thumbnail size-thumbnail" height="69" src="https://8sidor.se/wp-content/uploads/2021/06/national.jpg" width="128" /></a>
<p>I söndags var det
Sveriges nationaldag.</p>
<p>För andra året i rad
blev firandet mindre än vanligt.
Det var på grund av
viruset corona.</p>
<p>Sveriges television sände
ett program från
Skansen och slottet i Stockholm.</p>
<p>Kung Carl Gustaf höll ett tal.
Det handlade bland annat
om den svenska flaggan
och om viruset corona.</p>
<p>– Flaggan står för gemenskap.
Men också för tron på framtiden.
Nu ser många fram emot sommaren
och att mötas som vanligt,
sa kungen.</p>
<p>Många politiker var på Skansen
för att fira nationaldagen.
Där talade politikern Cecilia Malmström.
Hon påminde om
att det var hundra år sedan
som kvinnor i Sverige fick rösta
för första gången.</p>
<p>– Jag tror att de flesta av oss
är stolta över Sverige
och vår demokrati, sa hon.</p>
<p>I Göteborg blev dagen firad
på internet.
Staden firade alla 8 805 personer
som blivit svenska medborgare
de senaste två åren.</p>
<p>8 SIDOR/TT</p></text><text title="Skogen brinner för nytt liv" author="8 Sidor" url="https://8sidor.se/sverige/2021/06/skogen-brinner-for-nytt-liv/" date="2021-06-07 08:24:21" tags="|Sverige|djur|insekter|natur|naturen|skogsbrand|skogsbränder|sommar|växter|"><p>Nu i början av juni
brann det i delar
av skogen i Dalarna.</p>
<p>Det var det
statliga företaget
Sveaskog som hade tänt på.
Det var två
kontrollerade bränder.</p>
<p>Tanken med bränderna
var att hjälpa de djur och växter
som trivs bättre
när skogen har brunnit.</p>
<p>Förr brann det ofta
i de svenska skogarna.
Det gör det inte längre.</p>
<p>– Det gör att många
arter får det svårt,
säger Jonas Björklund.</p>
<p>Han jobbar på Sveaskog
och är expert på
att hand om naturen.</p>
<p>Jonas Björklund säger
att tallar kan överleva längre
om de är med i många bränder.</p>
<p>Även vissa insekter
mår bra av
att skogen har brunnit.</p>
<p>8 SIDOR/TT</p></text><text title="Råtta slutar på jobbet" author="8 Sidor" url="https://8sidor.se/varlden/2021/06/ratta-slutar-pa-jobbet/" date="2021-06-07 09:16:29" tags="|Världen|Kambodja|minor|råtta|råttan Magawa|"><p>Råttan Magawa är sju år.
Han har blivit tränad
att hitta minor i marken.
Han har jobbat med
att hitta minor i fem år.
Han har hittat över 70 minor.</p>
<p>Magawa jobbar i landet Kambodja.
I Kambodja finns många minor
i marken.
Kanske fler än sex miljoner.
Minor kan explodera
när någon trampar på dem.</p>
<p>Magawa har gjort sitt jobb
väldigt bra.</p>
<p>– Han är liten, men han har
hjälpt till att rädda många liv.</p>
<p>Det säger Malen som jobbar
tillsammans med råttan.</p>
<p>Råttan är liten och lätt.
Den kan gå på en mina
utan att den exploderar.
Den hittar minorna snabbare
än en maskin.
Sedan kan människor ta bort minan.</p>
<p>Magawa har fått medalj
för att han är så duktig.</p>
<p>Men nu ska Magawa sluta jobba.
Han börjar bli gammal.
Nya råttor har blivit tränade
att hjälpa till i Kambodja.</p>
<p>8 SIDOR/TT</p></text><text title="Män misstänkta för sexköp" author="8 Sidor" url="https://8sidor.se/sverige/2021/06/man-misstankta-for-sexkop/" date="2021-06-07 09:44:35" tags="|Sverige|brott|Falun|sexköp|"><p>Över 200 män är misstänkta
för att ha köpt sex
i staden Falun.
Det är ett brott.</p>
<p>Nu har poliserna börjat
undersöka vad som har hänt.</p>
<p>Poliserna tror
att brotten har hänt
i centrala Falun.</p>
<p>Förutom männen är
en man och en kvinna
misstänkta för brott.
Poliserna tror att de
har hjälpt männen att köpa sex.</p>
<p>Det är okänt vilka
eller hur många
det är som har sålt sex.
Att sälja sex är inte olagligt
i Sverige.</p>
<p>8 SIDOR/TT</p></text><text title="Fotbollsspelare blir friad" author="8 Sidor" url="https://8sidor.se/sport/2021/06/fotbollsspelare-blir-friad/" date="2021-06-07 14:13:49" tags="|Sport|fotboll|fotboll och pengar|fusk i fotboll|matchfixning|"><p>Några personer var misstänkta
för brott som har med
fotboll att göra.
Det kallas för matchfixning.</p>
<p>En av personerna
är fotbollsspelare.</p>
<p>I en match i allsvenskan
för två år sedan
fick spelaren ett gult kort.</p>
<p>Ungefär samtidigt hade han
fått låna pengar av några.
300 tusen kronor.</p>
<p>Åklagaren och poliserna sa
att spelaren ordnade
ett gult kort med flit
för att få låna pengarna.</p>
<p>Spelaren själv sa
att han bara lånade pengar.
Han hade inte ordnat
ett gult kort med flit.</p>
<p>Personerna som lånade ut pengar
hade satsat pengar på
att det skulle bli ett gult kort.</p>
<p>Nu blir spelaren friad.
Det finns inte tillräckligt med bevis
för att han ordnade ett gult kort med flit.
Det säger en domstol.</p>
<p>De senaste åren har det
varit flera rättegångar
som handlar om misstänkt fusk
med matcher i fotboll.</p>
<p>Det går att tjäna mycket pengar
på att satsa på vad som ska hända
i matcher i fotboll.</p>
<p>8 SIDOR/TT</p></text><text title="Små städer utan service" author="8 Sidor" url="https://8sidor.se/sverige/2021/06/sma-stader-som-saknar-service/" date="2021-06-08 07:45:03" tags="|Sverige|apotek|bankomater|mataffär|Porjus|service|vårdcentraler|"><p>Människor behöver
service i sina liv.
Service kan vara mataffärer,
apotek, stationer för bensin,
skolor, bankomater
och vårdcentraler.</p>
<p>Men i många små städer och byar
finns ingen service.
Människor måste åka långt
för att till exempel köpa mat.
Så är det på flera ställen
i norra Sverige.</p>
<p>Värst är det för människor
som bor i Porjus
i Jokkmokks kommun.</p>
<p>De som bor i Porjus
måste åka långt för att kunna
köpa mat i en mataffär, skicka paket,
hämta ut mediciner
eller gå till vårdcentralen.</p>
<p>Näst värst är det för människor
i Kuttainen i Kiruna kommun.</p>
<p>Men också i södra Sverige finns ställen
som inte har någon service.
I området Småland
finns en del sådana ställen.</p>
<p>Det här visar en undersökning
som tidningen Hem och Hyra har gjort.
De har undersökt
två tusen ställen i Sverige
där det bor över 200 personer.</p>
<p>8 SIDOR/TT</p></text><text title="Undersökning om hot och hat" author="8 Sidor" url="https://8sidor.se/sverige/2021/06/undersokning-om-hot-och-hat/" date="2021-06-08 07:52:29" tags="|Alla Väljare|Sverige|Amanda Lind|brott|föreningslivet|hat|hot|hot och hat|hot och hat på nätet|ideella organisationer|MUCF|"><p>Många människor
jobbar gratis på fritiden.
De kan jobba med politik
eller i föreningar och grupper.</p>
<p>Men det är mycket hot och hat
på internet mot folk som jobbar gratis.
Det är ett stort problem,
tycker ministern Amanda Lind.</p>
<p>Hotet och hatet kan få
människor att sluta gå med
i sådana föreningar och grupper.
Det kan bli så att människor
inte vågar säga vad de tycker,
säger Amanda Lind.</p>
<p>– Jag blir väldigt ledsen
när jag pratar med unga
som vill jobba med politik.
Och som inte vågar ordna möten
för att de är rädda,
säger Amanda Lind.</p>
<p>Nu vill hon ordna
en stor undersökning.
Myndigheten MUCF ska undersöka
hur stort problemet
med hot och hat är.</p>
<p>I slutet av mars nästa år
ska undersökningen vara klar.</p>
<p>8 SIDOR/TT</p></text><text title="Konsert med Laleh nästa år" author="8 Sidor" url="https://8sidor.se/kultur/2021/06/konsert-med-laleh-nasta-ar/" date="2021-06-08 07:58:12" tags="|Kultur|Göteborg|konsert|Laleh|musik|sommar|Ullevi|"><p>Artisten Laleh Pourkarim
flydde med sin familj från Iran.
Då var hon bara ett år gammal.</p>
<p>Först var familjen några år
i Sovjetunionen och Tyskland.
Sedan kom de till Göteborg i Sverige.</p>
<p>I dag är Laleh 38 år.
Den 10 juni fyller hon 39 år.</p>
<p>Nu ska Laleh ha en stor konsert
i sin gamla hemstad Göteborg.
Konserten ska vara på
arenan Ullevi
den 10 juni nästa sommar.</p>
<p>Det blir den största konserten
som Laleh har gjort.
Hon blir också
den första svenska kvinnan
som har en egen konsert på Ullevi.</p>
<p>– Det känns kul att se fram emot
en konsert efter det här året
som har varit, säger Laleh.</p>
<p>Hon tycker också att det känns
extra kul att konserten
är på en plats där hon brukade
spela fotboll som barn.</p>
<p>– Det är lite extra speciellt
att åka dit och få göra något
som jag inte ens vågade drömma om
när jag var liten, säger hon.</p>
<p>Laleh kommer snart att göra
en ny skiva med svenska låtar.</p>
<p>8 SIDOR/TT</p></text><text title="Nya regler för arbete" author="8 Sidor" url="https://8sidor.se/sverige/2021/06/nya-regler-for-arbete/" date="2021-06-08 07:58:35" tags="|Alla Väljare|Sverige|arbete|Centerpartiet och Liberalerna|januariavtalet|jobb|Lagen om arbete|Las|regeringen|Regler för företag|Regler om arbete|"><p>I regeringen sitter partierna
Socialdemokraterna och Miljöpartiet.
De samarbetar med
Liberalerna och Centerpartiet.</p>
<p>Nu är de överens
om nya regler för arbete.
Reglerna kallas för Las.
Det betyder lagen om
anställningsskydd.</p>
<p>Lagen är stark i Sverige.
Det är svårt för företag
att välja vem som ska sluta jobba
på företaget.
Men nu ska det bli lättare.</p>
<p>När ett företag
vill att personal ska sluta
får de välja tre personer
som får ha kvar sina jobb.
Det ska gälla alla företag,
säger de nya reglerna.</p>
<p>I dag får bara mindre företag göra så.
Och de kan bara välja två personer
som inte ska bli av med sina jobb.</p>
<p>De nya reglerna gör det också lättare
att studera till något annat
för den som vill eller måste
sluta på sitt jobb.
Det blir lättare att få pengar
till att studera i ett år.</p>
<p>Vänsterpartiet gillar inte
de nya reglerna.
De tycker att skyddet för folk
att få ha kvar sitt jobb blir sämre.</p>
<p>De nya reglerna ska börja gälla
i oktober 2022.</p>
<p>8 SIDOR</p></text><text title="Bråk om Strasbourg" author="8 Sidor" url="https://8sidor.se/sverige/2021/06/brak-om-strasbourg/" date="2021-06-08 08:35:03" tags="|Alla Väljare|Sverige|Bryssel|David Lega|EU|EU-parlamentet|EUs riksdag|Evin Incir|Strasbourg|"><p>I EUs riksdag jobbar 705 politiker.
De kommer från länderna som är med i EU.
Sverige har 21 politiker i EUs riksdag.</p>
<p>Politikerna i EU
har de flesta av sina möten
i Bryssel i Belgien.
Men de har också
tolv möten om året
i Strasbourg i Frankrike.
Då måste en massa saker
och människor bli flyttade dit.</p>
<p>Den här veckan har politikerna
möte i Strasbourg igen.
Svenska politiker
gillar inte det.</p>
<p>– Det är galet.</p>
<p>Det säger Evin Incir
som är svensk politiker i EU
och jobbar för partiet
Socialdemokraterna.</p>
<p>Hon och flera svenska politiker tycker
att EU borde sluta ha möten i Strasbourg.
Det räcker att ha möten i en stad.
Att flytta mellan städerna
kostar pengar och är dåligt
för miljön.</p>
<p>Svenska politiker i EU säger
att tiden med viruset corona har visat
att det går att jobba på distans.
Under tiden med viruset
har många möten varit på internet.</p>
<p>– Det går bra att jobba hemifrån,
säger David Lega
som är svensk politiker i EU
för partiet Kristdemokraterna.</p>
<p>8 SIDOR/TT</p></text><text title="Några blir sjuka trots vaccin" author="8 Sidor" url="https://8sidor.se/sverige/2021/06/nagra-blir-sjuka-trots-vaccin/" date="2021-06-08 08:37:45" tags="|Sverige|corona|vaccin|viruset corona|"><p>Nästan 1,7 miljoner
människor i Sverige
är nu helt vaccinerade
mot viruset corona.</p>
<p>Vaccinet skyddar mycket bra,
säger experterna
på Folkhälsomyndigheten.</p>
<p>Men några blir sjuka
trots att de fått
två sprutor med vaccin.</p>
<p>Ungefär 2 800 människor
har blivit smittade av viruset
trots att de har fått två sprutor
med vaccin.
Det visar siffror från
Folkhälsomyndigheten.</p>
<p>– Inget vaccin skyddar
till hundra procent.
Därför blir en del personer
smittade, trots att de har fått vaccin.</p>
<p>Det skriver
Folkhälsomyndigheten
på sin sajt.</p>
<p>8 SIDOR/TT</p></text><text title="Fler i södra Sverige" author="8 Sidor" url="https://8sidor.se/sverige/2021/06/fler-i-sodra-sverige/" date="2021-06-08 10:57:27" tags="|Sverige|befolkning|framtiden|SCB|Sveriges befolkning|"><p>Sveriges befolkning kommer att öka
med över 900 tusen människor,
fram till år 2040.</p>
<p>Det tror experter på SCB,
Statistiska centralbyrån.</p>
<p>De har gjort en undersökning
om framtiden.</p>
<p>Men det blir inte fler människor
i alla områden i Sverige.</p>
<p>Befolkningen kommer att minska
mest i Västernorrland och i Norrbotten.
Men i Västerbotten kommer den
att öka lite grann.</p>
<p>Befolkningen kommer öka mest
i Stockholm och Uppsala.</p>
<p>Men även i Halland, Skåne
och Västra Götaland
kommer det att bli fler människor,
tror experterna.</p>
<p>År 2040 kommer också
gamla människor i Sverige
att vara fler än i dag.
Det beror på att många gamla
lever allt längre.
Och på att det föddes väldigt
många barn på 1940-talet.</p>
<p>8 SIDOR/TT</p></text><text title="Poliser stoppade mord" author="8 Sidor" url="https://8sidor.se/sverige/2021/06/poliser-stoppade-flera-mord/" date="2021-06-08 11:09:26" tags="|Sverige|Anom|brott|drog|encrochat|Europol|mord|polis|poliser|"><p>Över 800 brottslingar
över hela världen har blivit gripna.</p>
<p>Det har varit möjligt
tack vare ett program
till mobiltelefoner.
Programmet heter Anom.</p>
<p>Det är poliserna själva
som har spridit programmet Anom
bland brottslingar.</p>
<p>Det har poliserna gjort genom
att själva låtsas vara brottslingar.</p>
<p>I programmet har de riktiga brottslingarna
planerat mord och handel med droger.</p>
<p>Poliserna har hela tiden
kunnat se vad brottslingarna skriver.
Och i början på den här veckan
kunde de gripa flera av dem.</p>
<p>Sverige är ett av länderna
som har arbetat mest
med att spana på brottslingarna.</p>
<p>Sverige har samarbetat
med poliserna i den
amerikanska organisationen FBI.</p>
<p>– I måndags gjorde
de svenska poliserna
ett av de största jobben någonsin
mot gäng med brottslingar.</p>
<p>Det säger Linda Staaf.
Hon är chef för de svenska polisernas grupp.
Hon berättar att de har gripit
över 100 brottslingar i Sverige.
Poliserna ska ha också ha stoppat
över tio planerade mord.</p>
<p>– Fler brottslingar kommer att bli gripna,
både i Sverige och resten av världen,
säger Linda Staaf.</p>
<p>Tidigare i år samarbetade poliser
i länderna i Europa.
Då var det också
ett program till mobiltelefoner
som gjorde att de kunde gripa
många brottslingar.
Det programmet heter Encrochat.</p>
<p>8 SIDOR</p></text><text title="Han säljer resor till rymden" author="8 Sidor" url="https://8sidor.se/varlden/2021/06/han-saljer-resor-till-rymden/" date="2021-06-08 13:17:07" tags="|Världen|Amazon|Jeff Bezos|rymden|rymdresa|"><p>Blue Origin är ett företag
som jobbar med resor till rymden.
Miljardären Jeff Bezos äger
företaget. Han äger också
det stora företaget Amazon.</p>
<p>Den 20 juli ska Jeff Bezos
resa till rymden.
Det ska han göra med
en farkost som heter New Shepard.</p>
<p>Just nu tävlar
rika människor om
vem som kan betala
mest pengar för
att få resa med.</p>
<p>Vinnaren får åka till rymden
i New Shepard tillsammans
med Jeff Bezos och
hans bror Mark Bezos.</p>
<p>Den som leder tävlingen just nu
har betalat över 23 miljoner kronor.</p>
<p>I framtiden vill Jeff Bezos
att fler människor
ska kunna resa med.</p>
<p>New Shepard har plats
för sex resenärer.</p>
<p>8 SIDOR/TT</p></text><text title="Smitta i Sveriges lag" author="8 Sidor" url="https://8sidor.se/sport/2021/06/smitta-i-sveriges-lag/" date="2021-06-08 14:18:43" tags="|Sport|Dejan Kulusevski|EM i fotboll 2021|fotboll|"><p>På fredag börjar EM
i fotboll för herrar.
Sverige ska vara med.</p>
<p>Det svenska laget
är samlat i Sverige
och tränar tillsammans.</p>
<p>Men nu har två av spelarna
blivit smittade av viruset corona.
Det är Dejan Kulusevski
och Mattias Svanberg.
De har gjort tester
som visar att de är smittade.</p>
<p>Inga fler spelare
verkar vara smittade
än så länge.</p>
<p>8 SIDOR/TT</p></text><text title="Låtar till EM i fotboll" author="8 Sidor" url="https://8sidor.se/kultur/2021/06/latar-till-em-i-fotboll/" date="2021-06-09 07:39:25" tags="|Kultur|Anis Don Demina|EM i fotboll|EM i fotboll 2021|fotbolls-EM|Hov1|Martin Garrix|U2|"><p>Den 11 juni börjar
EM i fotboll för herrar.
Sveriges lag är med.</p>
<p>Det finns flera låtar
som är gjorda för EM.
Den stora låten heter
<strong>We are the people</strong>.</p>
<p>Den är gjord av Martin Garrix
tillsammans med Bono och The Edge
från bandet U2.
De tre har också gjort
musiken som spelarna
ska gå ut till innan en match.</p>
<p><a href="https://www.youtube.com/watch?v=kGT73GcwhCU" rel="noopener noreferrer" target="_blank">Gå till We are the people på sajten Youtube</a></p>
<p>I Sverige finns två låtar
som är gjorda för Sveriges lag.
Anis Don Demina och Sami
har gjort låten <strong>Flaggan i topp</strong>.</p>
<p><a href="https://www.youtube.com/watch?v=HteAgTC0fLw" rel="noopener noreferrer" target="_blank">Gå till Flaggan i topp på Youtube</a></p>
<p>Bandet Hov1 har gjort låten <strong>Blå</strong>.</p>
<p><a href="https://www.youtube.com/watch?v=GP0mB6btU3I" rel="noopener noreferrer" target="_blank">Gå till Blå på Youtube</a></p>
<p>Sverige ska spela sin första match
i EM den 14 juni.
Sverige spelar då mot Spanien.</p>
<p>8 SIDOR/TT</p></text><text title="Stora sajter fungerade inte" author="8 Sidor" url="https://8sidor.se/varlden/2021/06/stora-sajter-fungerade-inte/" date="2021-06-09 07:40:50" tags="|Världen|internet|nyhetsmedier|problem med internet|sajter på internet|"><p>Många som ville läsa
eller titta på nyheter
på internet
under tisdagen fick problem.</p>
<p>Flera stora sajter
med nyheter fungerade inte.
De svenska sajterna Svenska Dagbladet,
Aftonbladet och TV4
var några som inte fungerade.
CNN i USA
och den brittiska regeringens
sida på internet
fungerade inte heller.
Problemet fanns i ungefär en timme.</p>
<p>Alla sajterna som fick problem
använder internet
från samma stora företag, Fastly.
Det var ett tekniskt fel hos Fastly
som gjorde att sajterna
inte fungerade.</p>
<p>Det är fel att så många
viktiga och stora sajter
använder samma
företag för internet.
Det säger nu flera experter
på internet.</p>
<p>– Det är viktigt
att företag har en plan
för hur de ska lösa problem
med internet.</p>
<p>Det säger experten
Anne-Marie Eklund Löwinder.
Hon jobbar
på Internetstiftelsen.</p>
<p>Planen kan till exempel vara
att ha ett kontrakt
med ett annat företag
som kan öppna sajten
om det första krånglar.</p>
<p>8 SIDOR/TT</p></text><text title="De är nakna i naturen" author="8 Sidor" url="https://8sidor.se/vardags/2021/06/de-ar-nakna-i-naturen/" date="2021-06-09 07:40:55" tags="|Vardags|naken|nakenbad|nakna|naturism|naturister|nudist|sommar|"><a href="https://8sidor.se/web_inrikes-5204/"><img alt="En man och en kvinna står på en brygga i vattnet. De är nakna. Deras rumpor syns." class="attachment-thumbnail size-thumbnail" height="69" src="https://8sidor.se/wp-content/uploads/2021/05/naturism1.jpg" width="128" /></a>
<a href="https://8sidor.se/web_inrikes-5203/"><img alt="En nära bild på kvinnans ansikte. Hon har glasögon och piercingar i läppen och näsan." class="attachment-thumbnail size-thumbnail" height="69" src="https://8sidor.se/wp-content/uploads/2021/05/naturism.jpg" width="128" /></a>
<p>Tiden med viruset corona
har fått människor att längta
extra mycket efter frihet och naturen.</p>
<p>Många känner sig ännu friare
när de får vara nakna i naturen.
De kallas för naturister eller nudister.</p>
<p>Det har blivit mer populärt
att vara naken i naturen.
Så är det i flera länder.</p>
<p>Det finns särskilda stränder för nakna
både i Sverige och i andra länder.</p>
<p>Malin Arlinder-Ekberg
är en av dem som gillar
att vara naken.
Hon är ordförande
i Sveriges Naturistförbund.</p>
<p>Hon kände sig lite blyg
den första gången
hon var på en strand för nakna.</p>
<p>– Men jag märkte snabbt
att det var avslappnat.
När vi är nakna så syns det inte
vem som är fattig eller rik.
När vi är nakna är alla jämlika,
säger Malin Arlinder-Ekberg.</p>
<p>Hon hoppas att fler kvinnor
ska våga vara nakna.
Det är mest män som är med
i föreningar för nakna.</p>
<p>Det finns många krav
på hur kvinnor ska se ut,
tycker Malin Arlinder-Ekberg.
Kraven kommer från tv,
filmer och reklam.</p>
<p>– Men nu är jag helt bekväm
med att vara naken.
När du är med andra som är nakna
förstår du snabbt att alla ser olika ut.
Och framför allt
att ingen bryr sig om
hur du ser ut,
säger Malin Arlinder-Ekberg.</p>
<p>8 SIDOR/TT</p></text><text title="Två spelare är smittade" author="8 Sidor" url="https://8sidor.se/sport/2021/06/tva-spelare-ar-smittade/" date="2021-06-09 07:42:31" tags="|Sport|Dejan Kulusevski|EM i fotboll 2021|fotboll|Mattias Svanberg|viruset corona|"><p>På fredag börjar
EM i fotboll för herrar.</p>
<p>Men det är problem
i Sveriges lag.
Två spelare är smittade
av viruset corona.
Det är Dejan Kulusevski
och Mattias Svanberg.</p>
<p>Nu måste de vara borta
från resten av laget.</p>
<p>Men det kan vara fler
som har blivit smittade
utan att det märkts ännu.
Därför blir nu alla spelare
testade varje dag.</p>
<p>Det finns fler lag
som har smittade spelare.
Till exempel har Spanien
två smittade spelare.</p>
<p>På måndag ska Sverige
och Spanien spela match
mot varandra.</p>
<p>8 SIDOR/TT</p></text><text title="Jönköping vill rösta från bilen" author="8 Sidor" url="https://8sidor.se/sverige/2021/06/jonkoping-vill-rosta-fran-bilen/" date="2021-06-09 07:42:33" tags="|Alla Väljare|Sverige|att rösta|Jönköping|lättare att rösta|människor med funktionsnedsättningar|tillgänglighet|"><p>I september år 2022
är det val i Sverige.
Människor ska välja
vilka partier och politiker
som ska styra landet.</p>
<p>Politiker i Jönköping vill
att människor ska kunna
rösta från bilen i valet.</p>
<p>Idén är att människor kör bil
till en plats.
Sedan lämnar de sin röst
medan de sitter kvar i bilen.</p>
<p>Lagen säger att alla
ska kunna rösta.
Men människor som har funktionsnedsättningar
kan ha svårt att rösta.
Det kan vara svårt
att komma in i lokaler för röstning.
Att rösta från bilen
kan då vara lättare för en del.</p>
<p>Att rösta från bilen skulle också
minska risken för att smitta
sprider sig.</p>
<p>Förslaget om att rösta från bilen
ska bli undersökt mer.</p>
<p>– Det måste bli undersökt
om det är lagligt att rösta från bilen.</p>
<p>Det säger politikern Mikael Rydberg
från Socialdemokraterna
till tidningen Jönköpings-Posten.
Han jobbar med frågor
om valet i Jönköping.</p>
<p>8 SIDOR/TT</p></text><text title="Kyrkan ber samer om ursäkt" author="8 Sidor" url="https://8sidor.se/sverige/2021/06/kyrkan-ber-samer-om-ursakt/" date="2021-06-09 07:46:08" tags="|Sverige|brott mot samer|rasism|samer|samerna|Svenska kyrkan|urfolk|"><p>Svenska kyrkan ska be
urfolket samerna om ursäkt.
Kyrkan ska be om ursäkt
för saker de gjort mot samerna
förr i tiden.</p>
<p>Det säger kyrkans ledare
Antje Jackelén.</p>
<p>– Vi måste erkänna den
mörka historien även om
det gör ont, säger hon.</p>
<p>Kyrkan har bland annat
försökt att stoppa samernas
egen religion.
Kyrkan har också försökt
att skilja barn från deras föräldrar.
Och hjälpt forskare att göra
rasistiska undersökningar
på samer.</p>
<p>År 2011 började Svenska kyrkan
att undersöka vad de gjort
mot samerna förr i tiden.</p>
<p>Kyrkan har gjort två böcker
som berättar om det.
Nu ber kyrkan också om ursäkt.
Och ordnar en plan för
hur de ska jobba tillsammans
med samer i framtiden.</p>
<p>Bland annat ska kunskapen
om samerna och respekten för dem
och deras religion bli bättre.</p>
<p>Den 24 november
ska kyrkan be om ursäkt
i Uppsala domkyrka.</p>
<p>8 SIDOR/TT</p></text><text title="Hårdaste straffet för Mladic" author="8 Sidor" url="https://8sidor.se/varlden/2021/06/hardaste-straffet-for-mladic/" date="2021-06-09 07:59:43" tags="|Världen|Bosnien|kriget i Bosnien|Mladic|Ratko Mladic|Srebrenica|"><a href="https://8sidor.se/netherlands-war-crimes-mladic/"><img alt="En gråhårig man sitter bakom ett glas. Bredvid honom står två vakter med visir och munskydd." class="attachment-thumbnail size-thumbnail" height="69" src="https://8sidor.se/wp-content/uploads/2021/06/mladic.jpg" width="128" /></a>
<a href="https://8sidor.se/bosnia-war-crimes-mladic-2/"><img alt="Kvinnor siter och tittar rakt fram. En av dem torkar tårar ur ögonen. Alla har schalar över huvudet." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sreb.jpg" width="128" /></a>
<a href="https://8sidor.se/bosnia-war-crimes-mladic/"><img alt="En kvinna med ryggen mot kameran. Hon går mellan en massa gravar. Gravstenarna är vita." class="attachment-thumbnail size-thumbnail" height="69" src="https://8sidor.se/wp-content/uploads/2021/06/srebgrav.jpg" width="128" /></a>
<p>Det var krig
i landet Bosnien
på 1990-talet.
Generalen Ratko Mladic
var ledare för de serbiska
militärerna i landet.</p>
<p>Hans soldater blev kända
för att vara mycket grymma.
De dödade inte bara andra soldater.
De dödade också vanliga människor.</p>
<p>I staden Srebrenica
dödade de
åtta tusen pojkar
och män. Det hände 1995.
Mladic bestämde
att de skulle bli dödade.</p>
<p>Ratko Mladic gömde sig
efter kriget.
Han höll sig gömd i många år.
Men poliserna hittade
honom år 2011.</p>
<p>FNs domstol dömde honom
till det hårdaste straffat.
Han dömdes till fängelse
i resten av sitt liv.</p>
<p>Men Ratko Mladic klagade på domen.
Nu har det varit en ny rättegång.
Den ändrar ingenting.
Mladic får det hårdaste straffet.</p>
<p>FNs åklagare säger att han
har gjort ett av de värsta
brotten mot mänskligheten.</p>
<p>8 SIDOR/TT</p></text><text title="Fullt på häkten" author="8 Sidor" url="https://8sidor.se/sverige/2021/06/fullt-pa-hakten/" date="2021-06-09 08:05:44" tags="|Sverige|FBI|gängbrott|kriminella gäng|kriminella närverk|polissamarbete|"><p>I tisdags blev det känt
att poliser i hela världen
har samarbetat.
De har lurat brottslingar
att tala om sina hemligheter.</p>
<p>Poliserna lurade brottslingarna
att använda en särskild app
i sina mobiler.
Poliserna fick reda på allt de sa.
De pratade om mord och andra brott.</p>
<p>Poliserna i Sverige
har nu tagit 155 personer.
De är misstänkta
för allvarliga brott.</p>
<p>Men nu har poliserna
fått problem.
Fram tills det blir
en rättegång ska många
av de misstänkta vara inlåsta
på ett häkte.
Det är för att de inte ska fly.</p>
<p>Men det är nästan
helt fullt på alla
häkten i Sverige.
Det berättar Sveriges Radio.
Det är inte klart än
var de misstänkta
nu ska bli inlåsta.</p>
<p>– Det blir svårt.
Men vi ska klara av
att låsa in dem,
säger Stina Sjödin
på Kriminalvården
till Sveriges Radio.</p>
<p>Aldrig tidigare har poliser
i världen haft
ett så stort samarbete.</p>
<p>8 SIDOR</p></text><text title="Dinosaurien var en av de största" author="8 Sidor" url="https://8sidor.se/varlden/2021/06/dinosaurien-var-en-av-de-storsta/" date="2021-06-09 08:06:00" tags="|Världen|Australien|dinosaurie|utdöda|"><p>Forskare i landet Australien
har hittat rester från
en gigantisk dinosaurie.
Det gjorde de redan år 2007.</p>
<p>Då visste de inte
så mycket om dinosaurien.
Nu vet de mer.</p>
<p>Till exempel säger forskarna
att dinosaurien levde för
ungefär 100 miljoner år sedan.</p>
<p>Forskarna säger också
att den var stor.
De tror att dinosaurien
kan ha varit
en av de största någonsin.</p>
<p>Den kallas för Cooper.
Men det riktiga namnet är
är Australotitan cooperensis.
Det betyder den södra titaten.</p>
<p>Den gigantiska dinosaurien Cooper
åt bara växter.</p>
<p>8 SIDOR/TT</p></text><text title="Dags för Sommarlov" author="8 Sidor" url="https://8sidor.se/kultur/2021/06/dags-for-sommarlov/" date="2021-06-10 07:43:58" tags="|Kultur|Dante Zia|sommar|sommarlov|SVT|tv-program|"><a href="https://8sidor.se/kultur/2021/06/dags-for-sommarlov/attachment/web_inrikes-5212/"><img alt="Han tittar in i kameran. Har en lila tröja och svart hår som flyger. Han är glad." class="attachment-thumbnail size-thumbnail" height="69" src="https://8sidor.se/wp-content/uploads/2021/06/dantezia.jpg" width="128" /></a>
<a href="https://8sidor.se/kultur/2021/06/dags-for-sommarlov/attachment/sommar-programledare/"><img alt="De står utomhus, med grönt gräs bakom. De sträcker ut armarna. De är fem stycken människor och en svart kattliknande figur längst bak till vänster." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sommarlov1.jpg" width="128" /></a>
<p>Programmet <strong>Sommarlov</strong> har funnits
i SVT många somrar.
Den 14 juni börjar
årets Sommarlov i tv.</p>
<p>Programmen kommer att handla om
att röra på sig.</p>
<p>– Vi vill verkligen inspirera
alla barn att röra på sig.
Själva, tillsammans
och i familjen.</p>
<p>Det säger Dante Zia.
Han är ny programledare
i Sommarlov.</p>
<p>Han tycker det ska bli kul
att jobba i programmet.</p>
<p>– Det är ett av de största
och häftigaste barnprogrammen.
Det engagerar så många barn
runt om i Sverige.
Det innebär så mycket glädje
och gemenskap,
säger han.</p>
<p>Dante Zia är programledare
tillsammans med Alex Hermansson,
Ida On, Angelika Prick
och Markus Granseth.</p>
<p>Figuren Sommarskuggan
kommer också
att vara med i programmet.</p>
<p>På fredagar kommer olika artister
att uppträda i programmet.</p>
<p>Sommarlov fortsätter i tv
till och med den 20 augusti.</p>
<p>8 SIDOR/TT</p></text><text title="Smittan ökar i Värmland" author="8 Sidor" url="https://8sidor.se/sverige/2021/06/smittan-okar-i-varmland/" date="2021-06-10 07:46:00" tags="|Sverige|corona|smitta|Värmland|viruset corona|"><p>På många håll i Sverige
minskar smittan av viruset corona.
Men i länet Värmland ökar den.</p>
<p>Experterna tror att det är
en ny sort av corona
som sprider sig i Värmland.</p>
<p>Ingemar Hallén är läkare
i Värmland. Han säger
att de som bor i Värmland
måste vara försiktiga.</p>
<p>– Åk inte på läger eller
var med i turneringar för sport,
säger Ingemar Hallén.</p>
<p>De nya råden för Värmland
gäller fram till midsommar.</p>
<p>8 SIDOR/TT</p></text><text title="Kina tittar på elefanter" author="8 Sidor" url="https://8sidor.se/varlden/2021/06/kina-tittar-pa-elefanter/" date="2021-06-10 07:46:32" tags="|Världen|djur|elefant|elefanter|Kina|"><p>En grupp vilda elefanter
vandrar i Kina.
Det är tolv vuxna elefanter
och tre barn.</p>
<p>Elefanterna har gått
50 mil hittills.
Ingen vet vart de är på väg.
Ingen vet varför de börjat vandra.
Kanske för att de inte hittar
tillräckligt med mat
i södra Kina.</p>
<p>Kinesisk tv filmar elefanterna.
Människor kan se direkt i tv
vad elefanterna gör på vandringen.
Många vill titta.
Genom tv har elefanterna
blivit kändisar.</p>
<p>Men många människor
har blivit tvungna att lämna
sina hem när elefanterna kommer.
Ingen vill hamna i vägen
för de stora och tunga elefanterna.</p>
<p>Människor försöker få elefanterna
att välja andra vägar.
De sätter upp stopp på vägarna
och lockar dem åt andra håll
med stora högar med mat.
Men elefanterna går inte att styra.</p>
<p>Elefanterna ska ha gått
genom hus och odlingar.
De går över motorvägar.</p>
<p>Elefanterna ska ha skadat saker
för flera miljoner kronor.</p>
<p>8 SIDOR/TT</p></text><text title="Ryssland förbjuder hans grupp" author="8 Sidor" url="https://8sidor.se/varlden/2021/06/ryssland-forbjuder-hans-grupp/" date="2021-06-10 07:50:44" tags="|Världen|Aleksej Navalnyj|Navalnyj|Putin|Ryssland|"><p>Aleksej Navalnyj är känd
för att kritisera dem som styr
i landet Ryssland.
Han är en av president
Vladimir Putins största
motståndare.</p>
<p>I våras blev Aleksej Navalnyj
dömd till fängelse i Ryssland.
Många säger att det är
på grund av att han
kritiserat presidenten.</p>
<p>Nu blir också Navalnyjs
grupp stoppad.
Gruppen jobbade bland annat
med att avslöja politiker
som fuskar med pengar.</p>
<p>En domstol i Ryssland
har förbjudit gruppen.</p>
<p>Många är arga över det.
Storbritanniens utrikesminister
Dominic Raab är en av dem.</p>
<p>– Det här är en attack på
dem som kämpar mot fusk
för att få ett fritt samhälle.
Ryssland försöker stoppa
politiska motståndare.</p>
<p>Det skriver Dominic Raab
på sajten Twitter.</p>
<p>8 SIDOR</p></text><text title="Rättgång mot Myanmars ledare" author="8 Sidor" url="https://8sidor.se/varlden/2021/06/rattgang-mot-myanmars-ledare/" date="2021-06-10 08:09:15" tags="|Världen|Aung San Suu Kyi|militärkupp|Myanmar|"><p>I början av året tog
militärerna makten
i landet Myanmar.
De ville inte att landet
skulle bli mer demokratiskt.</p>
<p>Miltärerna tog landets
ledare Aung San Suu Kyi.
Hon är fortfarande fånge.</p>
<p>Militärerna säger
att hon har gjort brott.
Det är därför hon är fånge.
Nu säger militärerna
att de har upptäckt fler brott.
De säger att Aung San Suu Kyi
fått pengar och guld för att hjälpa
några politiker.
Det ska bli flera
rättegångar mot henne.</p>
<p>Hennes försvarare säger
att militärerna har hittat på allt.
De vill tvinga henne
att sluta med politik.</p>
<p>Folket i Myanmar
har protesterat mot militärerna.
Protesterna har blivit
stoppade med våld.
Många människor
har blivit dödade.</p>
<p>8 SIDOR/TT</p></text><text title="Nigeria stoppar Twitter" author="8 Sidor" url="https://8sidor.se/varlden/2021/06/nigeria-stoppar-twitter/" date="2021-06-10 08:10:31" tags="|Världen|Donald Trump|Nigeria|Twitter|"><p>Muhammadu Bahari
är president i Nigeria.
Många i landet tycker
att han styr landet för hårt.
De har protesterat mot honom.
Ofta använder de Twitter
för att ordna protester.</p>
<p>Det gillar inte presidenten.
Han skrev på Twitter
att den som protesterar
ska bli straffad.</p>
<p>Twitter tog bort
presidentens meddelande.
Det bröt mot Twitters regler.</p>
<p>Presidenten blev ännu argare.
Nu har han stängt Twitter i Nigeria.
Ingen ska kunna använda Twitter.</p>
<p>40 miljoner människor
i Nigeria använder Twitter.
De säger att presidenten
är odemokratisk.</p>
<p>Men USAs förra president
Donald Trump tycker att
presidenten i Nigeria gör rätt.</p>
<p>– Jag borde själv ha stoppat
Twitter när jag var president,
säger Donald Trump.</p>
<p>Trump fick inte använda Twitter.
Twitter sa att han
ljög för mycket.</p>
<p>8 SIDOR/TT</p></text><text title="Nya förslag för klimatet" author="8 Sidor" url="https://8sidor.se/sverige/2021/06/nya-forslag-for-klimatet/" date="2021-06-10 08:14:05" tags="|Alla Väljare|Sverige|klimatet|regeringen|utsläpp|"><p>Regeringen har ett nytt
förslag för klimatet.
Regeringen vill förbjuda
företag att söka efter
och ta upp kol, olja eller gas
i marken i Sverige.</p>
<p>Kol, olja och gas
kan bland annat användas
som bränsle till bilar
eller ge energi.</p>
<p>Men de är inte bra
för klimatet.
När vi använder dem
blir det utsläpp
som gör klimatet varmare.</p>
<p>Regeringen vill att det
nya förslaget ska bli lag
nästa år.</p>
<p>Regeringen har kommit
överens med partierna
Liberalerna och Centerpartiet
om det.</p>
<p>– Om Sverige sätter stopp
för det här nästa år
kan vi visa andra länder
att det här är viktigt,
säger ministern Per Bolund.</p>
<p>Nu ska experter och
andra grupper få tycka till
om förslaget
innan riksdagen ska rösta om det.</p>
<p>8 SIDOR/TT</p></text><text title="Tolv år och kan tävla i OS" author="8 Sidor" url="https://8sidor.se/sport/2021/06/tolv-ar-och-kan-tavla-i-os/" date="2021-06-10 08:22:43" tags="|Sport|OS|skateboard|Sky Brown|"><p>I slutet av juli börjar OS
i staden Tokyo i Japan.
Då kan Sky Brown
bli en av dem som tävlar.
Hon är en av de bästa i världen
på att åka skateboard.</p>
<p>Sky Brown är bara tolv år.
Hon blir då en av de
yngsta som någonsin
tävlat i OS.</p>
<p>Sky Brown tävlar för Storbritannien.
Om de som bestämmer i hennes land
säger att hon får åka till OS
ska hon tävla mot 19 andra
i skateboard för damer.</p>
<p>Men det vara nära att hon
inte skulle kunna kämpa
om en plats i OS.</p>
<p>För ett år sedan ramlade hon
när hon tränade skateboard.
Hon skadade sig svårt.</p>
<p>– Jag ska ta guld i OS.
Inget kommer kunna stoppa mig,
sa Sky Brown till tv-kanalen
i hennes hemland då.</p>
<p>8 SIDOR/TT</p></text><text title="Nej till ändrade regler" author="8 Sidor" url="https://8sidor.se/sverige/2021/06/inga-andrade-regler-for-ensamma/" date="2021-06-10 08:25:53" tags="|Alla Väljare|Sverige|ensamkommande flyktingar|Ensamkommande ungdomar|flykting|flyktingar|"><p>Regeringen ville ge mer tid
för ensamma unga flyktingar
att hitta jobb i Sverige.</p>
<p>Det handlar om vissa flyktingar
som har gått ut gymnasiet i Sverige.
En särskild lag säger
att de har sex månader på sig
att hitta ett jobb.
Annars får de inte stanna i Sverige.</p>
<p>Regeringen ville ändra lagen
så att de skulle få ett år på sig
att hitta ett jobb
efter att de slutat gymnasiet.</p>
<p>Det beror på att viruset corona
har gjort det svårare
att hitta jobb i Sverige.
Många unga är utan jobb just nu.</p>
<p>Regeringen ville också
ändra reglerna för hur mycket
pengar flyktingarna måste tjäna.</p>
<p>Regeringen ville bland annat
att den som tar lån för att studera
skulle få räkna det som
en sorts lön.
Och att den som fått ett tillfälligt
jobb av staten skulle få räkna det
som ett riktigt jobb och lön.</p>
<p>Men nu har riksdagen röstat nej
till regeringens förslag.</p>
<p>Det var bara Socialdemokraterna,
Miljöpartiet och Vänsterpartiet
som röstade ja till förslaget.</p>
<p>Det är Socialdemokraterna
och Miljöpartiet
som sitter i regeringen.</p>
<p>8 SIDOR/TT</p></text><text title="EU sa ja till vaccinpass" author="8 Sidor" url="https://8sidor.se/varlden/2021/06/eu-sa-ja-till-vaccinpass/" date="2021-06-10 08:34:50" tags="|Världen|EUs vaccinpass|vaccin|vaccin mot corona|vaccin mot viruset corona|vaccinpass|viruset corona|"><p>Nu ska människor som bor
i länderna i EU
kunna få ett pass för vaccin.</p>
<p>Det är ett pass som visar
att du har tagit vaccin
mot viruset corona.</p>
<p>Det kallas också för
det gröna beviset
eller det gröna passet.</p>
<p>Passet ska göra det lättare
att resa mellan länderna i EU.</p>
<p>Politikerna i EUs riksdag
röstade ja till det i onsdags.</p>
<p>Men länderna i EU
kan också ha egna regler
om de vill.
Till exempel att du måste
ta ett test när du kommer till landet.
Eller att du inte får
träffa någon på flera dagar
efter att du rest till landet.</p>
<p>Och det är länderna själva
som bestämmer om ett pass är okej
efter en spruta vaccin.
Eller om du måste ta två sprutor
innan det är okej.</p>
<p>Du kan ladda ner passet
och ha det i din mobiltelefon.
Eller skriva ut det på ett papper
som du tar med dig.
Det är gratis.
Från den 1 juli ska det gå
att ordna sådana pass i Sverige.</p>
<p>Senare kommer du också
kunna visa i passet
om du har varit sjuk i corona
eller om du nyss tagit ett test.
Men det blir först i augusti.</p>
<p>Du måste ha en e-legitimation
för att kunna få ett vaccinpass.
Det är till exempel
bank-id och mobilt bank-id.
Myndigheterna säger
att de ska fixa så att folk
utan e-legitimation också
ska kunna ordna ett pass.</p>
<p>Det skriver tidningen
Dagens Nyheter.</p>
<p>8 SIDOR</p></text><text title="– Unga måste få vara med" author="8 Sidor" url="https://8sidor.se/alla-valjare/2021/06/unga-maste-fa-vara-med/" date="2021-06-10 08:42:04" tags="|Alla Väljare|demokrati 100 år|ungdomsråd|Vingåker|"><p>Barn och unga får oftast inte
vara med och bestämma
saker i politiken.</p>
<p>De har till exempel inte
rätt att rösta.
Det får bara den som är
över 18 år göra.</p>
<p>Men det finns sätt
för unga att vara med
och bestämma.</p>
<p>I en del områden i Sverige
finns det ungdomsråd.
Där kan ungdomar vara med.
Råden ska se till att
politikerna lyssnar mer
på ungdomarna.
Ungdomarna ska få
vara med och bestämma mer
om områdena där de bor.</p>
<p>I staden Vingåker
finns ett ungdomsråd.
Rådet startade i början
av året.</p>
<p>17-åriga Ayham Abdulhak
är ordförande i gruppen.</p>
<p>– Vi som är med i ungdomsrådet
vill hjälpa till och göra Vingåker
till en bra plats,
säger Ayham Abdulhak.</p>
<p>I gruppen finns ungdomar
i olika åldrar.
Den yngsta personen
går i sexan på mellanstadiet.
De andra går på högstadiet
eller gymnasiet.</p>
<p>– På mötena pratar vi
om saker som är viktiga
för unga i Vingåker,
säger Ayham Abdulhak.</p>
<p>– Till exempel att unga
har saker att göra på fritiden.
Vi vill att det ska finnas
fotbollsplaner och badhus.
Men också andra sätt
för unga att mötas.
Som kaféer och liknande.
Ingen ska känna sig ensam här,
säger han.</p>
<p>Gruppen får också vara med
och säga vad de tycker
om en del av politikernas
planer i Vingåker.
Till exempel har de fått
tycka till om en ny sporthall
som ska byggas.</p>
<p>– Det är viktigt att politikerna
lyssnar på oss unga.
Vi är en del av samhället,
säger Ayham Abdulhak.</p>
<p>I höst vill han ordna
möten med fler ungdomar
i Vingåker.</p>
<p>– Vi vill höra deras idéer
om Vingåker.
Då kan vi ta upp det också
med politikerna,
säger Ayham Abdulhak.</p>
<p>Han tycker ungdomsrådet
är ett bra sätt för unga
att få vara med
och bestämma lite
i politiken.</p>
<p>– Alla kommuner i Sverige
borde ha ett ungdomsråd.
Och politikerna borde
lyssna ännu mer på oss unga.
Det är vi som ska ta över
i framtiden,
säger Ayham Abdulhak.</p>
<p>KATRIN KASSTRÖM</p></text><text title="Fyra miljoner har fått en spruta" author="8 Sidor" url="https://8sidor.se/sverige/2021/06/fyra-miljoner-har-fatt-en-spruta/" date="2021-06-10 13:00:32" tags="|Sverige|Anders Tegnell|Folkhälsomyndigheten|vaccin|vaccin mot corona|vaccin mot viruset corona|viruset corona|"><p>Över fyra miljoner
människor i Sverige
har nu fått minst en spruta
med vaccin mot viruset corona.
Vi är helt vaccinerade
när vi har tagit två sprutor.</p>
<p>Nästan överallt i Sverige
fortsätter smittan av corona
att minska.</p>
<p>Hittills i Sverige
har det funnits 71 personer
som har blivit smittade
av en ny sort av viruset.
Den sorten blev upptäckt i Indien.
Den kallas för delta.
Att den sorten ökar
gör experterna lite oroliga.</p>
<p>Därför säger experterna
att det är viktigt
att alla som kan vaccinera sig
gör det.
Det är viktigt att du tar två sprutor
med vaccin, säger experterna.</p>
<p>– Två sprutor skyddar bättre
också mot den nya sorten av viruset,
säger experten Anders Tegnell.</p>
<p>8 SIDOR</p></text><text title="Tusse pratar i sommar" author="8 Sidor" url="https://8sidor.se/kultur/2021/06/tusse-pratar-i-sommar/" date="2021-06-10 14:01:17" tags="|Kultur|sommar|Sommar i P1|"><a href="https://8sidor.se/kultur/2021/06/tusse-pratar-i-sommar/attachment/tousin-tusse-chiza/"><img alt="Han har en krans med blommor i håret. Han ler." class="attachment-thumbnail size-thumbnail" height="69" src="https://8sidor.se/wp-content/uploads/2021/06/tusse-1.jpg" width="128" /></a>
<a href="https://8sidor.se/kultur/2021/06/tusse-pratar-i-sommar/attachment/anna-kinberg-batra-2/"><img alt="Anna Kinberg Batra ler mot kameran." class="attachment-thumbnail size-thumbnail" height="69" src="https://8sidor.se/wp-content/uploads/2021/06/kinberg-batra.jpg" width="128" /></a>
<a href="https://8sidor.se/kultur/2021/06/tusse-pratar-i-sommar/attachment/kazakhstan-russia-space-station-5/"><img alt="Jessica Meir i rymddräkt." class="attachment-thumbnail size-thumbnail" height="69" src="https://8sidor.se/wp-content/uploads/2021/06/meir.jpg" width="128" /></a>
<a href="https://8sidor.se/kultur/2021/06/tusse-pratar-i-sommar/attachment/web_inrikes-5247/"><img alt="Benjamin ingrosso ler mot kameran." class="attachment-thumbnail size-thumbnail" height="69" src="https://8sidor.se/wp-content/uploads/2021/06/benjamin.jpg" width="128" /></a>
<p>Programmet <strong>Sommar i P1</strong>
är ett av Sveriges Radios
mest populära program.
Varje dag klockan 13.00
hela sommaren
pratar en ny person.</p>
<p>Det är ofta kända personer
som får prata.
Många berättar spännande
saker som hänt i deras liv.</p>
<p>På torsdagen avslöjade
Sveriges Radio vilka
personer som ska prata i år.</p>
<p>En som ska prata är
19-åriga artisten Tusse Chiza.
Han har vunnit både
Idol och Melodifestivalen<strong>.</strong>
Nyligen kom han på
på plats 14 i Eurovision.</p>
<p>– Det känns galet att få vara
med i programmet.
Aldrig hade jag trott att jag
skulle få göra det här.
Det är en ära, säger Tusse.</p>
<p>Tusse säger att han bland annat
ska berätta om personer
som hjälpte honom när han
flydde från Afrika som barn.</p>
<p>Hans program sänds
den 7 augusti.</p>
<p>Andra personer som ska
prata i år är politikern
Anna Kinberg Batra den 6 juli,
polisen Nadim Ghazale den 12 juli
och astronauten Jessica Meir.</p>
<p>Jessica Meir är både svensk
och amerikan.
Hon kommer att prata
både svenska och engelska
i programmet.
Hennes program sänds
den 8 augusti.</p>
<p><strong>Sommar i P1</strong> startar
den 26 juni.
Då är det artisten Benjamin Ingrosso
som berättar om sitt liv.</p>
<p>8 SIDOR</p></text><text title="Dags för EM i fotboll" author="8 Sidor" url="https://8sidor.se/sport/2021/06/dags-for-em-i-fotboll/" date="2021-06-11 04:59:19" tags="|Sport|EM i fotboll 2021|fotboll|"><a href="https://8sidor.se/italy-czech-republic-soccer/"><img alt="Från en match i fotboll. Han har en blå tröja. Han tar emot bollen på bröstet." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_italien.jpg" width="128" /></a>
<a href="https://8sidor.se/turkey-netherlands-wcup-2022-soccer/"><img alt="Han springer på planen och firar att han har gjort ett mål. Han har en tröja som är vit och röd." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_turkiet.jpg" width="128" /></a>
<a href="https://8sidor.se/france-wales-soccer/"><img alt="Från en match i fotboll. Kylian Mbappé har bollen och försöker ta sig förbi två motståndare. Han har blå kläder." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_frankrike.jpg" width="128" /></a>
<a href="https://8sidor.se/web_sport-1798/"><img alt="Han är glad. Han firar att han har gjort ett mål. Han har en gul tröja." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_sverige.jpg" width="128" /></a>
<a href="https://8sidor.se/hungary-poland-wcup-2022-soccer/"><img alt="Från en match i fotboll. Robert Lewandowski har bollen. Han har röda kläder. Motståndarna har vita kläder." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_polen.jpg" width="128" /></a>
<a href="https://8sidor.se/belgium-wales-wcup-2022-soccer/"><img alt="De firar ett mål och gör high five med varandra. De har vita tröjor på sig." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_belgien.jpg" width="128" /></a>
<a href="https://8sidor.se/spain-portugal-soccer/"><img alt="Från en match i fotboll. Cristiano Ronaldo ler." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210609_portugal.jpg" width="128" /></a>
<p>Nu börjar EM i fotboll
för herrar.
Vi ska få veta vilket land
som har Europas bästa landslag.</p>
<p>Den första matchen
är på fredagen.
Turkiet spelar mot Italien.
Matchen är klockan 21
och går att se på TV4.</p>
<p>Sverige är med i EM.
Sveriges första match
är på måndag, den 14 juni.
Då spelar Sverige mot Spanien.
I Sveriges grupp finns också
Polen och Slovakien.</p>
<p>Finland är med i EM.
Det är första gången
som Finlands herrar
är med i ett stort mästerskap.</p>
<p>24 lag är med totalt.
Det är sex grupper
med fyra lag i varje grupp.
Lagen som spelar bäst i grupperna
får vara med i slutspelet.</p>
<p>Slutspelet börjar den 26 juni.
Och finalen i EM är den 11 juli.</p>
<p>Matcherna är i elva olika länder.
Det är inga matcher i Sverige.</p>
<p>SVT och TV4
visar matcherna på tv.</p>
<p>MARTIN HANBERG</p></text><text title="Två medaljer i judo" author="8 Sidor" url="https://8sidor.se/sport/2021/06/tva-medaljer-i-judo/" date="2021-06-11 05:45:06" tags="|Sport|judo|Marcus Nyman|Tommy Macias|"><a href="https://8sidor.se/germany-judo-grand-prix/"><img alt="Från en match i judo. Två personer brottas på en matta. En person har blå dräkt och den andra har vit dräkt." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210611_tommymacias.jpg" width="128" /></a>
<a href="https://8sidor.se/hungary-world-judo-championships/"><img alt="Han håller upp sin medalj. Han har ett munskydd på sig. Han har rakat huvud och en vit dräkt." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210611_marcusnyman.jpg" width="128" /></a>
<p>Den här veckan är det
VM i judo i Ungern.
Sverige har tagit
två medaljer.</p>
<p>Först var det Tommy Macias
som tog silver.
Det var i klassen för 73 kilo.</p>
<p>Sedan tog Marcus Nyman brons
i klassen för 90 kilo.</p>
<p>Nu laddar båda två
för att tävla bra i OS.
OS är i Tokyo i Japan
och börjar den 23 juli.</p>
<p>8 SIDOR/TT</p></text><text title="Musik är bra för ensamma" author="8 Sidor" url="https://8sidor.se/vardags/2021/06/musik-bra-for-ensamma/" date="2021-06-11 07:08:30" tags="|Vardags|hälsa|musik|pensionärer|"><p>Musik kan hjälpa oss
att slappna av och må bra.
Det berättar forskaren
Katarina Lindblad.</p>
<p>I sin forskning
kan hon visa
att musik kan vara bra
för gamla män.</p>
<p>Katarina Lindblad
har pratat med
gamla män om musik.</p>
<p>Männen har berättat om
vilken betydelse
musik har i deras liv.</p>
<p>Katarina Lindblad
har också tittat på
när männen har lyssnat
på musik tillsammans.</p>
<p>– Musik hjälper gamla män
förstå sina känslor bättre.</p>
<p>Det säger Katarina Lindblad
till Örebro universitets sajt.</p>
<p>För många män
kan det vara svårt
att hitta saker
att göra när de blir gamla.</p>
<p>Det problemet är inte
lika stort för kvinnor,
tror Katarina Lindblad.</p>
<p>Därför vill hon hjälpa
gamla män att hitta
nya saker att göra.</p>
<p>– Då kan musik vara bra,
säger hon.</p>
<p>Katarina Lindblad är forskare
på Örebro universitet.</p>
<p>8 SIDOR</p></text><text title="Olika råd om resor" author="8 Sidor" url="https://8sidor.se/varlden/2021/06/olika-rad-om-resor/" date="2021-06-11 07:55:07" tags="|Världen|coronaviruset|Folkhälsomyndigheten|resor|semester|sommarlov|turister|viruset corona|WHO|"><p>Förra sommaren var stränderna
i många länder tomma.
Turisterna stannade hemma.
De ville inte sprida viruset corona.</p>
<p>Den här sommaren blir annorlunda.
Företagen som säljer resor
ser att många tänker åka
till andra länder.</p>
<p>Men experter i FN säger
att vi inte ska resa.
Då är det risk
att smittan ökar igen.</p>
<p>Folkhälsomyndigheten i Sverige
ber alla som reser
att vara mycket försiktiga.</p>
<p>Det går att resa till de flesta länder.
Men länderna har olika regler.
De flesta vill att de som reser
ska visa att de inte
är smittade av viruset corona.
De måste ta ett test eller vara vaccinerade.
Men reglerna är olika
i olika länder.</p>
<p>Flera länder vill ha tillbaka turisterna.
De har förlorat mycket pengar
och många har förlorat sina jobb.
Spanien och Grekland
är två av de länderna.</p>
<p>8 SIDOR</p></text><text title="Skolor blir stängda" author="8 Sidor" url="https://8sidor.se/sverige/2021/06/skolor-blir-stangda/" date="2021-06-11 08:05:31" tags="|Sverige|islamism|skolan|skolor|våldsbejakande islamism|våldsbejakande islamist|"><p>Två skolor i Örebro
måste stänga.
Det har myndigheten
Skolinspektionen bestämt.</p>
<p>Skolorna kan få barn
att gå med i islamistiska grupper
som vill ändra samhället med våld.
Det säger poliserna som
jobbar med Sveriges säkerhet.</p>
<p>En person som har styrt
skolorna har rest till Syrien
för att gå med
i terrorgruppen IS.</p>
<p>Personen har också kontakt
med folk i Örebro som är
islamister som vill ändra
samhället med våld.
Det säger poliserna.</p>
<p>Flera andra personer
som jobbar på skolorna
är också misstänkta
för att vara islamister.</p>
<p>Skolorna som måste stänga
ligger i områdena
Vivalla och Mellringe.</p>
<p>Det är Al-Ahzar Stiftelsen
som har startat skolorna.
Stiftelsen säger att informationen
från poliserna inte stämmer.</p>
<p>8 SIDOR/TT</p></text><text title="Joe Biden är i Europa" author="8 Sidor" url="https://8sidor.se/varlden/2021/06/joe-biden-ar-i-europa/" date="2021-06-11 08:11:58" tags="|Världen|Boris Johnson|G7|Joe Biden|USA|vaccin|vaccin mot viruset corona|viruset corona|"><p>USAs president Joe Biden
är i Europa.
Det är hans första resa
till andra länder
sedan han blev president.</p>
<p>I Europa ska han
bland annat träffa
Rysslands president
Vladimir Putin.</p>
<p>Men först ska han träffa gruppen
med de rikaste länderna.
De ska bland annat prata
om hur fler länder ska få
vaccin mot viruset corona.</p>
<p>Joe Biden säger att USA
vill ge bort 500 miljoner
doser med vaccin.
Storbritanniens ledare Boris Johnson
säger att han vill
att de rikaste länderna
ska ge bort en miljard doser vaccin.
Det ska de bestämma på mötet.</p>
<p>De ska också prata om
hur de kan samarbeta
med Ryssland och Kina.</p>
<p>8 SIDOR/TT</p></text><text title="Många svälter i Tigray" author="8 Sidor" url="https://8sidor.se/varlden/2021/06/manga-svalter-i-tigray/" date="2021-06-11 08:59:03" tags="|Världen|Etiopien|FN|svält|Tigray|"><p>Det är kris i området Tigray
i landet Etiopien.
Många människor där svälter.</p>
<p>Organisationen Förenta Nationerna, FN,
säger att Tigray är den del av världen
där flest människor är utan mat.</p>
<p>Just nu svälter
över 350 tusen människor i Tigray.
Om Tigray inte får hjälp
kan flera miljoner människor bli utan mat.</p>
<p>I november förra året
blev det krig i Tigray
mellan Etiopiens soldater
och Tigrays egna soldater.</p>
<p>Kriget har tvingat
miljoner människor att fly.</p>
<p>FN säger att det är
på grund av kriget
som människorna i Tigray svälter.</p>
<p>8 SIDOR/TT</p></text><text title="Hälften har fått vaccin" author="8 Sidor" url="https://8sidor.se/sverige/2021/06/halften-har-fatt-vaccin/" date="2021-06-11 09:23:45" tags="|Sverige|vaccin|vaccin mot corona|vaccin mot viruset corona|viruset corona|"><p>Snart har hälften
av alla vuxna i Sverige
fått minst en spruta med vaccin
mot viruset corona.</p>
<p>Och nästan alla gamla
som är över 65 år
har fått minst en spruta.</p>
<p>Den 5 september
hoppas regeringen att alla vuxna
ska ha fått minst en spruta.</p>
<p>Men det finns skillnader.
Fler som är födda i Sverige
har tagit vaccin.
Jämfört med människor
som är födda i annat land.</p>
<p>– Men skillnaden mellan grupperna
har blivit mindre den senaste tiden,
säger ministern Lena Hallengren
på en träff för journalister.</p>
<p>Hon berättar att sjukvården
försöker att nå ut till olika grupper.
Till exempel finns det en bil
som åker runt i Göteborg
och ger vaccin till hemlösa.</p>
<p>Marie Morell på organisationen SKR
säger att det går snabbt
att vaccinera nu.
Och så kommer det att fortsätta,
trots att det är sommar.</p>
<p>– Tack till alla som hjälper till
med vaccinationerna,
säger Marie Morell.</p>
<p>Nu är det sommar
och många vill resa i Sverige.
Men det är viktigt
att ta båda sprutorna
i området där du bor,
berättar Marie Morell.</p>
<p>– Det beror på att områdena
får lika mycket vaccin
som människor som bor där,
säger hon.</p>
<p>Du behöver ta två sprutor
för att få ett bättre skydd
mot viruset corona.</p>
<p>8 SIDOR</p></text><text title="Han måste hitta ett jobb" author="8 Sidor" url="https://8sidor.se/sverige/2021/06/han-maste-hitta-ett-jobb/" date="2021-06-11 14:07:36" tags="|Sverige|asylpolitik|gymnasielagen|migrationsverket|regeringen|riksdagen|"><p>21-åriga Mohammad Hoseinzada
kom till Sverige för fem år sedan.
Han flydde ensam från Iran.
Från början kommer
han från Afghanistan.</p>
<p>På fem år har han lärt sig
perfekt svenska.
Han har studerat
på gymnasiet i Östersund.</p>
<p>På torsdagen tog
han studenten från programmet
för el och energi.</p>
<p>Nu måste Mohammad Hoseinzada
hitta ett jobb inom sex månader.
Annars får han inte
stanna i Sverige.</p>
<p>Regeringen ville ändra reglerna
för unga ensamma flyktingar.
De skulle få ett år på sig
att hitta jobb efter
att de gått ut gymnasiet i Sverige.</p>
<p>Men riksdagen röstade
nej till det tidigare i veckan.
Bara Socialdemokraterna,
Miljöpartiet och Vänsterpartiet
röstade ja till förslaget.</p>
<p>– Det känns så orättvist.
Många tusen jobb har försvunnit
under tiden med corona.
Det är många som har förlorat sina jobb.
Nu måste jag tävla med många andra svenskar.
Det blir extra svårt
att hitta ett jobb för mig,
säger Mohammad Hoseinzada.</p>
<p>Just nu vet han två företag i Östersund
som har utbildningar
för att lära sig ett jobb.
Det ena är för bli en sorts elektriker
och det andra är för att lära sig att sy.</p>
<p>– Båda skulle passa mig
så bra. Jag ska söka dem.
Jag vill inte ge upp.
Jag måste tro på
att det kommer ordna sig
så att jag får stanna i Sverige.
Jag tänker på det hela tiden
och känner mig ofta ledsen,
säger han.</p>
<p>Mohammad Hoseinzada
tycker att politikerna gör fel.
Det är slöseri att låta unga
gå gymnasiet i Sverige
och sedan inte låta dem stanna,
tycker han.</p>
<p>– Vissa tror att vi som kommer
från andra länder inte vill
gå i skolan eller hitta ett jobb.
De tror att vi kommer hit
och förstör samhället.
Men de flesta vill inget hellre
än att jobba och gå i skolan
och vara med i samhället,
säger han.</p>
<p>SARAH GREEN</p>
<p><a href="https://8sidor.se/sverige/2021/06/inga-andrade-regler-for-ensamma/" rel="noopener noreferrer" target="_blank">Gå till artikeln om att riksdagen sa nej</a></p></text><text title="Konst för miljoner var bluff" author="8 Sidor" url="https://8sidor.se/kultur/2021/06/konst-for-miljoner-var-bluff/" date="2021-06-11 14:11:15" tags="|Kultur|auktion|brott|bukowskis|konst|"><p>På en auktion får den
som betalar mest pengar
köpa till exempel en möbel
eller en tavla.</p>
<p>Nu har det visat sig
att flera företag
som har auktioner
har sålt konst
av påhittade konstnärer.</p>
<p>Det berättar SVT.</p>
<p>Totalt handlar det om
konst för över
tio miljoner kronor.</p>
<p>Konsten kommer från
påhittade konstnärer.
Konstnärerna har kallats för
Alexander Vasilenko
och Tom Moore.
Men de konstnärerna
finns inte på riktigt.</p>
<p>Bukowskis är ett företag
som har auktioner.
De är ett av flera företag
som har sålt tavlor
av de påhittade konstnärerna.</p>
<p>– Vi gjorde fel
när vi kollade
om tavlorna var äkta.</p>
<p>Det säger Sara Bourke på Bukowskis
till Sveriges Television, SVT.</p>
<p>Det är inte känt
vem det är
som har lurats.</p>
<p>Bukowskis säger att de ska
anmäla brottet till poliserna.</p>
<p>8 SIDOR/TT</p></text><text title="Spelarens hjärta stannade" author="8 Sidor" url="https://8sidor.se/sport/2021/06/spelarens-hjarta-stannade/" date="2021-06-14 06:15:01" tags="|Sport|Christian Eriksen|Danmark|EM i fotboll 2021|hjärtstopp|"><p>Nu har EM i fotboll börjat.
En av de första matcherna
var mellan Finland och Danmark.
Den var lördags kväll.</p>
<p>I slutet av den första halvleken
ramlade den danska spelaren
Christian Eriksen ner på planen.</p>
<p>Han skulle ta emot ett inkast
men föll ihop på planen
utan att någon rörde vid honom.</p>
<p>Danmarks läkare sprang fort
fram till honom och började
försöka få i gång hans hjärta.
Hjärtat hade stannat.</p>
<p>Den danska läkaren Morten Boesen
säger att Christian Eriksen
under en kort tid var död.</p>
<p>– Hans hjärta hade slutat slå.
Vi fick honom tillbaka,
säger Morten Boesen.</p>
<p>Efter att läkarna hade fått i gång
Christian Eriksens hjärta
körde de honom till sjukhuset.</p>
<p>I dag säger läkarna att han mår bra.
Men han måste vara kvar på sjukhuset.
De ska kunna undersöka mer
vad det var som hände
med hans hjärta.</p>
<p>Matchen mellan Danmark och Finland
tog en lång paus men fortsatte
så fort spelarna visste
att Christian Eriksen hade överlevt.</p>
<p>Finland vann matchen med 1–0.</p>
<p>8 SIDOR OCH TT</p></text><text title="Låtar till EM och OS" author="8 Sidor" url="https://8sidor.se/kultur/2021/06/latar-till-em-och-os/" date="2021-06-14 07:15:34" tags="|Kultur|basket|EM i basket 2021|OS|OS i Tokyo|Silvana Imam|sommar|"><p>Silvana Imam är en
känd artist som rappar.</p>
<p>Nu har hon gjort en ny låt
som heter <strong>Känslan</strong>.
Låten är till Sveriges lag
som ska spela EM i basket.</p>
<p>Silvana Imam
gillar basket mycket.
Och hon spelade basket
när hon växte upp.</p>
<p>– Basket hjälpte mig
när det var jobbigt i skolan.
Jag har nytta av saker
från basketen än i dag.
Kraften och att kämpa
tillsammans i ett lag.</p>
<p>Det säger Silvana Imam
till sajten basket.se.</p>
<p><a href="https://www.youtube.com/watch?v=dAiKiUK_krY" rel="noopener noreferrer" target="_blank">Gå till Youtube för att höra låten Känslan</a></p>
<p>EM i basket
börjar den 17 juni.</p>
<p>Silvana Imam har också gjort
Sveriges låt till OS.
Låten heter <strong>Vinner med hjärtat</strong>.
Det är Silvana Imam
och artisten Lune
som gör låten tillsammans.
Låten kommer den 2 juli.</p>
<p>OS börjar den 23 juli.</p>
<p>MARTIN HANBERG</p></text><text title="Masken har blivit mat" author="8 Sidor" url="https://8sidor.se/vardags/2021/06/masken-har-blivit-mat/" date="2021-06-14 07:21:06" tags="|Vardags|äta insekter|insekter|klimatet|mask|mat|mjölmask|"><p>Masken mjölmask
är mat för människor.
Det har EU bestämt.</p>
<p>Mjölmask får nu säljas som mat
i affärer i alla länder i EU.</p>
<p>Det är första gången
som maskar eller insekter
blir godkända som mat i EU.</p>
<p>EU säger ja till
att sälja hela mjölmaskar.
Men också krossade maskar
som kan bli blandade i annan mat.</p>
<div>
<p>Maskarna är bättre
att äta för klimatet
än till exempel kött från kor.</p>
<p>– Att äta maskar
är inte konstigare
än att vi äter kräftor.
Det tar bara ett tag
att vänja sig,
säger Jörgen Bond.</p>
</div>
<p>Han och några personer till
jobbar i en fabrik i Dalarna.
I fabriken odlar de mjölmaskar
som människor kan äta.</p>
<p>8 SIDOR</p></text><text title="Nu är gränsen öppen igen" author="8 Sidor" url="https://8sidor.se/sverige/2021/06/nu-ar-gransen-oppen-igen/" date="2021-06-14 07:41:45" tags="|Sverige|Charlottenberg|handla mat|köpcentrum|Nordby|Norge|Norges gränser|Strömstad|viruset corona|"><a href="https://8sidor.se/sverige/2021/06/nu-ar-gransen-oppen-igen/attachment/web_inrikes-5248/"><img alt="De har munskydd och står vid en varuvagn i ett köpcentrum. De lastar läskkartonger i vagnen" class="attachment-thumbnail size-thumbnail" height="69" src="https://8sidor.se/wp-content/uploads/2021/06/matnorge.jpg" width="128" /></a>
<a href="https://8sidor.se/sverige/2021/06/nu-ar-gransen-oppen-igen/attachment/web_inrikes-5249/"><img alt="Långa köer med bilar på en väg." class="attachment-thumbnail size-thumbnail" height="69" src="https://8sidor.se/wp-content/uploads/2021/06/köernorge.jpg" width="128" /></a>
<p>I över ett år har gränsen
mellan Sverige och Norge
varit stängd.</p>
<p>Gränsen har varit stängd
eftersom smittan av
av viruset corona har varit så stor.</p>
<p>Men i fredags
öppnade gränsen igen.</p>
<p>Många norrmän brukar åka
till Sverige för att handla.</p>
<p>– Äntligen. Det har varit tomt
utan resorna till Sverige.
Det är dyrt att handla i Norge.</p>
<p>Det säger Jörn och Turid Andersen
från Fredrikstad i Norge.</p>
<p>De handlade läsk, godis
och tobak i Sverige.</p>
<p>Svenska Strömstad,
Nordby och Charlottenberg
är platser nära norska gränsen
där många norrmän gärna handlar.</p>
<p>När gränsen varit stängd
har affärerna där haft det svårt.
Många människor har fått sluta
sina jobb i affärerna.
Nu får många tillbaka
sina jobb igen.</p>
<p>8 SIDOR/TT</p>
<p> </p></text><text title="Stor brand i skogen" author="8 Sidor" url="https://8sidor.se/sverige/2021/06/stor-brand-i-skogen/" date="2021-06-14 07:51:05" tags="|Sverige|brand|skogsbrand|skogsbränder|sommar|"><p>Det har varit en brand
i skogen utanför Mora
i Dalarna.</p>
<p>Branden började i söndags.
Många brandmän har jobbat
med att släcka branden.
Och helikoptrar har släppt
vatten från luften.</p>
<p>Nu verkar branden
vara under kontroll.
Men det glöder
fortfarande i marken.
Om det börjar blåsa
kan det börja brinna igen.</p>
<p>Det är tre kvadratkilometer
som har brunnit.
Det är ett stort område.</p>
<p>Poliserna tror att det var
en människa som började elda.
Och att elden sedan spred sig.
De undersöker brottet.</p>
<p>Inga människor eller hus
har blivit skadade i branden.</p>
<p>8 SIDOR/TT</p></text><text title="Ny ledare i Israel" author="8 Sidor" url="https://8sidor.se/varlden/2021/06/ny-ledare-i-israel/" date="2021-06-14 08:14:14" tags="|Världen|Benjamin Netanyahu|Israel|knesset|"><p>Benjamin Netanyahu
har varit ledare i Israel i tolv år.
Ingen annan har
varit ledare så länge.
Men nu måste han sluta.</p>
<p>Det bestämde Israels
riksdag på söndagen.
Nu blir det åtta partier
som ska samarbeta.
De ska vara med i regeringen
Två av partiernas ledare
ska turas om att leda regeringen.</p>
<p>Naftali Bennet börjar
som ledare.</p>
<p>– I vår regering finns
människor från alla grupper
och alla delar av Israel,
sa han.</p>
<p>Men Benjamin Netanyahu
tänker inte ge upp.</p>
<p>– Vi ska komma tillbaka
och styra Israel, sa han.</p>
<p>8 SIDOR/TT</p></text><text title="Många har slutat läsa svenska" author="8 Sidor" url="https://8sidor.se/sverige/2021/06/manga-har-slutat-lasa-svenska/" date="2021-06-14 08:16:25" tags="|Sverige|SFI|skolan|Skolverket|svenska|svenska språket|viruset corona|"><p>På SFI studerar vuxna
för att lära sig svenska.
Det är kommunerna i Sverige
som ordnar SFI.</p>
<p>Men många har slutat
sin utbildning på SFI
under tiden med viruset corona.
Fler slutade under förra året
jämfört med året innan.</p>
<p>Nästan hälften av alla
som började på SFI slutade
innan de var klara.</p>
<p>– De flesta som slutar
är personer som har kort utbildning
eller ingen utbildning
från sina hemländer.</p>
<p>Det säger Anna Castberg
som jobbar på myndigheten Skolverket.</p>
<p>Det kan bero på att det är
extra svårt för dem
att ha lektioner på dator.
Så har det varit nu
under tiden med corona.</p>
<p>SFI står för
Svenska för invandrare.</p>
<p>8 SIDOR/TT</p></text><text title="De fångade stora fiskar" author="8 Sidor" url="https://8sidor.se/sverige/2021/06/de-fangade-stora-fiskar/" date="2021-06-14 08:19:19" tags="|Sverige|brax|fisk|fiskar|fiske|kanadaröding|röding|"><a href="https://8sidor.se/sverige/2021/06/de-fangade-stora-fiskar/attachment/fiskerekord/"><img alt="Hon står på en stenig strand vid en älv. Hon ler stort och håller upp en jättestor fisk med armarna." class="attachment-thumbnail size-thumbnail" height="69" src="https://8sidor.se/wp-content/uploads/2021/06/mariafisk.jpg" width="128" /></a>
<a href="https://8sidor.se/sverige/2021/06/de-fangade-stora-fiskar/attachment/fiskerekord-2/"><img alt="Han står ute i grön natur. Han håller upp en stor brax med armarna." class="attachment-thumbnail size-thumbnail" height="69" src="https://8sidor.se/wp-content/uploads/2021/06/lukasfisk.jpg" width="128" /></a>
<p>Maria Johansson åkte till Jämtland
för att fiska.
Hon ville fiska fisken kanadaröding.
Kanadaröding är en fisk
som kan bli väldigt stor.</p>
<p>Hon vill fiska upp en kanadaröding
som var tyngre än fyra kilo.
Och hon fick upp en väldigt stor
kanadaröding.
Den vägde nästan 14 kilo.
Det är ett nytt rekord.</p>
<p>Andreas Åkerlund fiskade i Skåne.
Han fiskade upp en brax.
Den vägde över åtta kilo.
Det är rekord för brax.</p>
<p>Båda fiskarna blev släppta
tillbaka i vattnet.</p>
<p>8 SIDOR/TT</p></text><text title="Protest mot förslag om posten" author="8 Sidor" url="https://8sidor.se/sverige/2021/06/protest-mot-forslag-om-posten/" date="2021-06-14 08:19:34" tags="|Sverige|brev|Posten|postgång|Postnord|PTS|"><p>I dag får de flesta
posten till sin bostad.
Den kommer i brevlådan
på tomten eller i lägenheten.</p>
<p>Men snart kanske inte
posten kommer ända
fram till dörren.</p>
<p>Posten kan komma till
en brevlåda som ligger
200 meter från huset.
Då skulle det bli
billigare att dela ut post.
Brevbärarna hinner då dela ut
mer post på kortare tid.
Det är ett förslag
från myndigheten PTS.
Den ansvarar för posten.</p>
<p>Gamla och personer
med funktionsnedsättning
tycker att det är
ett dåligt förslag.</p>
<p>– För många är 200 meter
en lång väg att gå,
säger Christina Tallberg
i pensionärernas
organisation PRO.</p>
<p>I förslaget står att den
som har svårt att röra sig
ska få posten hem.</p>
<p>– Men ett modernt land
ska inte göra skillnad
på människor.
Alla ska behandlas lika,
säger Åsa Strahlemo
i organisationen DHR.
DHR jobbar för personer
som lever med funktionsnedsättning.</p>
<p>8 SIDOR/TT</p></text><text title="Fler kärnvapen i världen" author="8 Sidor" url="https://8sidor.se/varlden/2021/06/fler-karnvapen-i-varlden/" date="2021-06-14 08:25:01" tags="|Världen|kärnvapen|Ryssland|USA|"><p>Från att andra världskriget tog slut
och fram till år 1990
så tävlade USA och Ryssland
om att ha mest kärnvapen.
Kampen kallas för kalla kriget.</p>
<p>Efter att kalla kriget tog slut
blev det färre kärnvapen i världen.</p>
<p>Nio länder har kärnvapen i dag.
Det är USA, Ryssland,
Kina, Indien, Pakistan,
Storbritannien, Israel,
Frankrike och Nordkorea.
De har sammanlagt
över 13 tusen kärnvapen.</p>
<p>USA och Ryssland har tagit bort
många gamla kärnvapen.
Men nu ser experter
att länderna gör nya kärnvapen.</p>
<p>Det finns över 3800 kärnvapen
som skulle kunna bli använda
av militärer.</p>
<p>Experterna har räknat
att det nu börjar bli
fler kärnvapen i världen.
Experterna tycker det är dåligt.</p>
<p>8 SIDOR/TT</p></text><text title="Sveriges första match i EM" author="8 Sidor" url="https://8sidor.se/sport/2021/06/sveriges-forsta-match-i-em/" date="2021-06-14 09:56:14" tags="|Sport|EM i fotboll 2021|fotboll|"><a href="https://8sidor.se/web_sport-1800/"><img alt="Från en träning i fotboll. Sebastian Larsson håller på med en fotboll. En annan person står med ryggen mot kameran." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210614_EM1.jpg" width="128" /></a>
<a href="https://8sidor.se/web_sport-1801/"><img alt="Hela Sveriges lag står på en fotbollsplan. Framför dem ligger ett plakat. På plakatet står det Kämpa Christian." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210614_EM2.jpg" width="128" /></a>
<p>Nu är det dags.
Sverige ska spela
sin första match
i EM i fotboll.
Matchen är i kväll, måndag.</p>
<p>Det kommer att bli
en svår match för Sverige.
De spelar mot Spanien.</p>
<p>Spanien har många bra spelare.
Och matchen är dessutom i Spanien,
i staden Sevilla.
Många i publiken
kommer att heja på Spanien.</p>
<p>Sebastian Larsson är en
av spelarna i Sveriges lag.</p>
<p>– Vi vet att vi måste
vara på topp
för att vinna mot Spanien.
Men vi har spelat
mot bra lag tidigare.
Då har vi visat
att vi kan göra det bra,
säger Sebastian Larsson.</p>
<p>Matchen börjar klockan 21.
Det går att se den på SVT1.
Och lyssna på den i radio
i kanalen P4.</p>
<p>Två svenska spelare
blev smittade av viruset corona.
Det är Dejan Kulusevski
och Mattias Svanberg.
De är inte med i Sevilla.
Men de ska snart
komma tillbaka till laget.</p>
<p>Spanien har också haft
två smittade spelare.
Det är Sergio Busquets
och Diego Llorente.
Sergio Busquets är inte med.
Men Diego Llorente är frisk
och är tillbaka.</p>
<p>8 SIDOR/TT</p></text><text title="Politiker mördade i Mexiko" author="8 Sidor" url="https://8sidor.se/varlden/2021/06/politiker-mordade-i-mexiko/" date="2021-06-14 10:06:29" tags="|Världen|Mexiko|mord|politik|"><p>Det har varit val
i landet Mexiko.
Människor har röstat
på vilka politiker
som ska leda landet.</p>
<p>Valet har varit blodigt.
Över 90 politiker har blivit mördade
sedan september förra året.</p>
<p>Mexikos regering säger
att det är gäng med brottslingar
som mördar politiker.
Gängen mördar för
för att de ska kunna bestämma
vilken politik som det ska vara
i Mexiko.</p>
<p>Brottslingarna har också lagt ut
delar av mördade människors kroppar
vid lokalerna dit människor
gick för att rösta.</p>
<p>Valet var för två veckor sedan.</p>
<p>Presidenten i partiet Morena
förlorade röster i valet.
Men han ska ändå leda landet
med hjälp av andra partier.</p>
<p>8 SIDOR/TT</p></text><text title="Sverige spelade oavgjort" author="8 Sidor" url="https://8sidor.se/sport/2021/06/sverige-spelade-oavgjort-5/" date="2021-06-14 21:29:26" tags="|Sport|EM i fotboll 2021|fotboll|"><a href="https://8sidor.se/spain-sweden-euro-2020-soccer-2/"><img alt="Från en match i fotboll. Alexander Isak har bollen. Han har gula kläder. Två spanska spelare är runt honom. De har röda kläder." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210614_isak.jpg" width="128" /></a>
<a href="https://8sidor.se/spain-sweden-euro-2020-soccer-3/"><img alt="Från en match i fotboll. Målvakten Robin Olsen ligger ner. Han har precis räddat ett skott. Bollen är uppe i luften." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210614_olsen.jpg" width="128" /></a>
<p>Nu har Sverige haft
sin första match
i EM i fotboll.</p>
<p>Sverige spelade
mot Spanien
på måndagens kväll.
Det blev 0-0.
Matchen var i staden
Sevilla i Spanien.</p>
<p>Spanien pressade
Sverige hårt.
Spanien hade bollen mest.
De hade flera
chanser att göra mål.
Men de lyckades inte
göra något mål.
Och Sveriges målvakt
Robin Olsen gjorde
fina räddningar.</p>
<p>En annan bra spelare
i Sveriges lag var
Alexander Isak.
Han hade till exempel
ett skott i stolpen.</p>
<p>Sveriges nästa match
är på fredag.
Då spelar Sverige
mot Slovakien.</p>
<p>Slovakien vann sin
första match i EM.
De vann med 2-1
mot Polen.</p>
<p>8 SIDOR</p></text><text title="Storbritannien måste vänta" author="8 Sidor" url="https://8sidor.se/varlden/2021/06/storbritannien-maste-vanta/" date="2021-06-15 07:38:22" tags="|Världen|Anders Tegnell|delta|Storbritannien|viruset corona|"><p>I Storbritannien har det
sett bra ut med viruset corona.
Smittan har gått ner.
Många har fått vaccin.</p>
<p>Därför har landet börjat öppna.
Och den 21 juni hade landet
tänkt öppna ännu mer.
Bland annat skulle pubarna
få ha gäster inomhus.</p>
<p>Men så blir det inte.
Storbritannien måste vänta
till den 19 juli.</p>
<p>Det beror på att viruset
sprider sig igen.
Det är en ny sort av viruset
som kallas delta.
Nästan alla som blir sjuka nu
i Storbritannien
har blivit smittade av delta.</p>
<p>Delta verkar smitta lättare
än andra sorter.
Men det är osäkert
om den är farligare.</p>
<p>Delta finns också i Sverige.
Och den ökar.
Särskilt i Blekinge och Värmland.</p>
<p>– Det här visar att smittan
inte är över än,
säger Anders Tegnell
på Folkhälsomyndigheten.</p>
<p>Han säger att två sprutor med vaccin
skyddar bra även mot delta.</p>
<p>8 SIDOR/TT</p></text><text title="Fler får jobb" author="8 Sidor" url="https://8sidor.se/sverige/2021/06/fler-far-jobb/" date="2021-06-15 07:43:21" tags="|Sverige|arbete|Arbetsförmedlingen|arbetslöshet|jobb|viruset corona|"><p>Den svenska ekonomin
har blivit bättre under våren.
Det beror på att vårt
och flera andra samhällen
i världen har blivit mer öppna.
Många människor är nu
vaccinerade mot viruset corona.</p>
<p>Att samhällena är mer öppna
har gjort att fler människor
fått jobb i Sverige.
Nya siffror visar att 28 tusen fler
har jobb i dag
jämfört med ett år sedan.</p>
<p>Siffrorna visar också
att företagen inte behöver
tvinga lika många att sluta
på grund av dålig ekonomi.</p>
<p>Unga människor har också lättare
att få jobb i dag
jämfört med för ett år sedan.</p>
<p>Men tyvärr är många människor
som har varit utan jobb länge
fortfarande utan jobb.</p>
<p>På myndigheten Arbetsförmedligen
är de oroliga över att
200 tusen människor
kommer att ha varit utan jobb länge
när det här året är slut.</p>
<p>8 SIDOR/TT</p></text><text title="Misstänkt brott vid brand" author="8 Sidor" url="https://8sidor.se/sverige/2021/06/misstankt-brott-vid-brand/" date="2021-06-15 07:52:10" tags="|Sverige|skogsbrand|skogsbrand Mora|skogsbränder|"><p>I söndags startade
en stor brand i skogen
utanför Mora i Dalarna.</p>
<p>Branden spred sig
snabbt till ett stort område.
Många brandmän har jobbat
för att stoppa branden.</p>
<p>Den värsta branden
verkar nu vara släckt.
Men det finns fortfarande
mycket glöd från elden
kvar i marken.
Det blir nya bränder av det.</p>
<p>40 personer jobbar i skogen
för att försöka stoppa
glöden från att börja brinna igen.</p>
<p>Ingen vet säkert
varför branden startade.
Men poliserna misstänker
att en människa eldat
och sedan inte släckt elden.
Det kan vara ett brott.</p>
<p>– Det har varit en brand
i marken. Någon har eldat
och det har gått fel,
säger Lars Hedelin
som jobbar med poliserna i Dalarna.</p>
<p>Troligtvis kommer det
lite regn på tisdagens eftermiddag.
Brandmännen tror att det
ska hjälpa till att stoppa branden helt.</p>
<p>8 SIDOR/TT</p></text><text title="Vissa mammor får oftare skador" author="8 Sidor" url="https://8sidor.se/sverige/2021/06/vissa-mammor-far-oftare-skador/" date="2021-06-15 07:55:55" tags="|Sverige|förlossningar|kvinnor födda i andra länder|Sveriges Radio|"><p>Vissa mammor har större risk
att få svåra skador i underlivet
när de föder barn i Sverige.</p>
<p>Det handlar om mammor
som har kommit till Sverige
från andra länder.</p>
<p>Det visar en stor undersökning
som Sveriges Radio har gjort.</p>
<p>De har ställt frågor
till många barnmorskor.
Till chefer som jobbar
med förlossning på sjukhus.
Och till kvinnor
som fött barn i Sverige.</p>
<p>Kvinnor som inte kan
det svenska språket bra
får ofta mer problem.
Det är en av sakerna
som undersökningen visar.</p>
<p>Många barnmorskor
säger att det är ett problem
när de inte kan prata med kvinnan
som ska föda barn.</p>
<p>Det kan vara viktig information
om kvinnan som barnmorskorna
aldrig får veta.</p>
<p>Det är mycket vanligare med skador
vid förlossningar hos kvinnor
med afrikansk bakgrund.
Jämfört med kvinnor
med svensk bakgrund.
Det visar undersökningen.</p>
<p>Många barnmorskor i undersökningen
önskar att det fanns mer hjälp att få.</p>
<p>De skulle till exempel vilja ha
kvinnor som är med
och tolkar språket
under hela förlossningen.</p>
<p>8 SIDOR</p></text><text title="Föräldrar köper kokain" author="8 Sidor" url="https://8sidor.se/sverige/2021/06/foraldrar-koper-kokain/" date="2021-06-15 08:15:38" tags="|Sverige|droger|Göteborg|kokain|Mikael Damberg|Polisen|"><p>Det blir vanligare
att personer i Sverige
använder drogen kokain.</p>
<p>Det säger Mikael Damberg
i regeringen.</p>
<p>Drogen verkar framför allt
öka bland vanliga människor.</p>
<p>– Många som inte kunde tänka sig
att använda drogen innan
gör det nu, säger Mikael Damberg.</p>
<p>Poliserna i Göteborg
har hittat 745 personer
som har köpt kokain.</p>
<p>Många av dem är
föräldrar till småbarn
och bor i fina områden.</p>
<p>– De verkar inte förstå
att de ger pengar
till kriminella gäng
när de köper droger,
säger Mikael Damberg.</p>
<p>8 SIDOR/TT</p></text><text title="Vänsterpartiet hotar regeringen" author="8 Sidor" url="https://8sidor.se/sverige/2021/06/vansterpartiet-hotar-regeringen/" date="2021-06-15 09:33:23" tags="|Alla Väljare|Sverige|Hyresgästföreningen|hyror|kris i regeringen|marknadshyror|regeringen|Vänsterpartiet|"><p>Vänsterpartiet gillar inte
ett nytt förslag om hyror.
Nu hotar Vänsterpartiet
att stoppa regeringen.</p>
<p>Sedan förra valet är det
Socialdemokraterna
och Miljöpartiet i regeringen.</p>
<p>Men de behöver stöd
från flera partier
för att kunna styra.
Ett av partierna som
ger regeringen stöd
är Vänsterpartiet.</p>
<p>Ett nytt förslag från regeringen
handlar om vad det ska
kosta att hyra en ny lägenhet.
Regeringen vill
att de som äger husen
ska få bestämma själva
hur mycket det ska kosta att bo där.
Så är det inte nu.</p>
<p>Flera partier gillar förslaget.
Men Vänsterpartiet gillar det inte.
De tror att förslaget betyder
att alla bostäder blir dyrare
så småningom.</p>
<p>– Det kommer bli högre hyror.
Folk kommer bli tvingade
att flytta från sina hem.</p>
<p>Det säger Vänsterpartiets ledare
Nooshi Dadgostar på en träff
för journalister.</p>
<p>Därför hotar nu Vänsterpartiet
regeringen.
Regeringen ska stoppa förslaget.
Annars måste regeringen
ordna fler förslag till lagen om hyror.
De förslagen ska skydda hyrorna
för folk som bor i lägenhet,
säger Vänsterpartiet.</p>
<p>– Regeringen har 48 timmar på sig,
säger Nooshi Dadgostar.</p>
<p>Det är på torsdag klockan 10.</p>
<p>Om regeringen inte gör något
så tänker Vänsterpartiet
sluta ge sitt stöd till regeringen.
Då kan det bli så
att regeringen tvingas sluta.</p>
<p>8 SIDOR</p></text><text title="Hon är med i allsången" author="8 Sidor" url="https://8sidor.se/kultur/2021/06/hon-ar-med-i-allsangen/" date="2021-06-15 09:52:47" tags="|Kultur|Allsång på Skansen|Benjamin Ingrosso|Lisa Nilsson|Sanna Nielsen|sommar|"><p>Om två veckor börjar
det populära programmet
<strong>Allsång på Skansen</strong>.</p>
<p>Förra året var det ingen publik
på grund av viruset corona.
Nu är publiken tillbaka igen.
De ska sjunga tillsammans
med programledaren Sanna Nielsen.
Men det kommer vara
en mindre publik än vanligt.</p>
<p>Och många kända artister
ska vara gäster.</p>
<p>I det första programmet
är det artisterna Lisa Nilsson,
Anis Don Demina och Sami,
Pernilla Andersson, Molly Sandén
och Per Andersson.</p>
<p>I rutan längst ner i artikeln
kan du se alla artister.</p>
<p>Allsång på Skansen går på
tisdagar klockan 20 i SVT1.</p>
<p>Varje år får också en artist
göra ett eget program som heter
<strong>Allsångsscenen är din</strong>.
I år blir det Benjamin Ingrosso.
Han har sitt program
den 10 augusti.</p>
<p>8 SIDOR</p></text><text title="Förbundet anmäler hat" author="8 Sidor" url="https://8sidor.se/sport/2021/06/forbundet-anmaler-hat-pa-natet/" date="2021-06-15 11:32:34" tags="|Sport|EM i fotboll 2021|hot och hat på internet|Marcus Berg|Svenska Fotbollförbundet|"><p>På måndagen spelade Sverige
sin första match i EM.
Den var mot Spanien.
Matchen slutade oavgjort, 0-0.</p>
<p>Spelaren Marcus Berg missade
en chans att göra mål.
Efter matchen var det många
som skrev elaka kommentarer
till honom på internet.</p>
<p>Nu har Svenska fotbollförbundet
anmält hatet på internet.</p>
<p>– Det är mycket hat.
Många skrev säkert
för att de var arga efter matchen.
De kanske ångrar sig i dag.
Men vi tycker att det är viktigt
att anmäla till poliserna.</p>
<p>Det säger Martin Fredman till SVT.
Han jobbar som chef över säkerheten
för det svenska landslaget.</p>
<p>8 SIDOR</p></text><text title="Pojke hittad död" author="8 Sidor" url="https://8sidor.se/sverige/2021/06/pojke-hittad-dod-2/" date="2021-06-15 12:17:33" tags="|Sverige|försvinnande|försvunna personer|försvunna pojkar|försvunnen pojke|pojke|Värmland|"><p>En femårig pojke
försvann i morse.
Det hände på en ort
i Värmland.</p>
<p>Pojken försvann från ett hem
som tar hand om barn
och ungdomar.
Han hade väldigt lite kläder
på sig när han försvann.</p>
<p>Poliser och brandmän
började leta efter pojken.
Och senare på dagen
blev pojken hittad.
Då var han död.
Han blev hittad i vattnet
vid en strand.</p>
<p>Poliserna vet ännu inte
hur det gick till
när pojken försvann.
Eller hur han dog.
Poliserna undersöker det.</p>
<p>8 SIDOR</p></text><text title="Caroline Seger slog rekord" author="8 Sidor" url="https://8sidor.se/sport/2021/06/caroline-seger-slog-rekord/" date="2021-06-16 07:30:05" tags="|Sport|Caroline Seger|damlandslaget|damlandslaget i fotboll|fotboll|"><a href="https://8sidor.se/web_sport-1807/"><img alt="Caroline Seger torkar bort en tår. En kvinna står framför henne och ger henne blommor." class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-lyfors.jpg" width="128" /></a>
<a href="https://8sidor.se/web_sport-1806/"><img alt="Seger sitter på knä. Bakom henne står landslaget en en banderoll där ordet historia syns" class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-lag.jpg" width="128" /></a>
<a href="https://8sidor.se/web_sport-1802/"><img alt="Seger ler. Bakom henne står en rad med människor och vinkar." class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-familj.jpg" width="128" /></a>
<a href="https://8sidor.se/web_sport-1808/"><img alt="Seger ser glad ut. En annan spelare håller om henne." class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-match.jpg" width="128" /></a>
<a href="https://8sidor.se/web_sport-1804/"><img alt="Två spelare hoppar och nickar. Seger är högst" class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-igen.jpg" width="128" /></a>
<a href="https://8sidor.se/web_sport-1805/"><img alt="Två spelare håller om varandra. De jublar och sträcker fram armarna." class="attachment-thumbnail size-thumbnail" height="69" src="https://8sidor.se/wp-content/uploads/2021/06/seger-igenm2.jpg" width="128" /></a>
<p>Caroline Seger
har slagit rekord.
Hon har spelat 215
landskamper i fotboll.
Ingen i hela Europa
har spelat så många.</p>
<p>Caroline Seger slog rekordet
när Sverige spelade
mot Australien i Kalmar i tisdags.
Före matchen blev
Caroline Seger hyllad.
Landslaget, familjen
och många gamla spelare
och ledare var där.</p>
<p>Familjen överraskade henne.
De skulle egentligen ha rest till Spanien.
Men i stället reste de till Kalmar
för att hylla sin dotter.</p>
<p>– Jag är väldigt glad över
att få dela denna stund med dem,
sa Caroline Seger.</p>
<p>Matchen mot Australien
slutade 0-0.
Det var landslagets
sista match före OS i Japan.</p>
<p>8 SIDOR/TT</p>
<p>Foton: Jonas Ekströmer/TT, Björn Larsson Rosvall/TT och Adam Ihse/TT</p></text><text title="Förslag om män som slår kvinnor" author="8 Sidor" url="https://8sidor.se/sverige/2021/06/nya-forslag-om-man-som-slar-kvinnor/" date="2021-06-16 07:30:26" tags="|Alla Väljare|Sverige|brott|hårdare straff|mäns våld mot kvinnor|regeringen|våld mot kvinnor|"><p>Mäns våld mot kvinnor
är ett stort problem.
Varje år blir ungefär 15 kvinnor
dödade av män som de är
eller har varit tillsammans med.
Så har det varit
de senaste fyra åren.</p>
<p>Under några dagar i april
blev flera män misstänkta
för att ha dödat kvinnor.
Därför har många pratat
om problemet med
mäns våld mot kvinnor.</p>
<p>Nu vill regeringen minska
mäns våld mot kvinnor.
Regeringen har flera förslag.</p>
<p>Bland annat hårdare straff
för män som slår, hotar, våldtar
och köper sex av kvinnor.</p>
<p>I dag får män som köper sex
av kvinnor betala böter.
Men regeringen vill att straffet
ska vara fängelse.</p>
<p>Nu ska flera undersökningar starta.
De ska undersöka hur lagarna
kan bli ändrade.</p>
<p>Kvinnor som blir hotade
eller slagna kan söka hjälp
hos kvinnojourer.
Jourerna säger att de behöver
mer pengar för att hjälpa
kvinnorna.
Men i regeringens förslag
finns inga mer pengar till dem.</p>
<p>Politikerna i regeringen säger
att de ska undersöka det mer.</p>
<p>8 SIDOR/TT</p></text><text title="Våldet tillbaka i Israel och Gaza" author="8 Sidor" url="https://8sidor.se/varlden/2021/06/valdet-tillbaka-i-israel-och-gaza/" date="2021-06-16 07:32:55" tags="|Världen|Gaza|Israel|"><p>I maj var det strider mellan
palestinska grupper i området Gaza
och landet Israel.
Men för en månad sedan
blev det stopp i striderna.</p>
<p>Nu är våldet tillbaka.
Palestinska grupper i Gaza
skickade ballonger in i Israel.
Ballongerna är gjorda
för att starta bränder.
Flera bränder har startat.</p>
<p>Israel svarade med att bomba
med flygplan i Gaza.
Israels militärer säger att de
har bombat hus som tillhör
den palestinska gruppen Hamas.</p>
<p>Det nya våldet verkar ha börjat
med protester, bråk och oro
i staden Jerusalem.</p>
<p>8 SIDOR/TT</p></text><text title="Putin och Biden har möte" author="8 Sidor" url="https://8sidor.se/varlden/2021/06/biden-och-putin-har-mote/" date="2021-06-16 07:41:19" tags="|Världen|Joe Biden|president|president i Ryssland|president i USA|Schweiz|toppmöte|Vladimir Putin|"><p>Presidenterna Joe Biden
och Vladimir Putin
ska träffas i dag onsdag.
Joe Biden är president i USA.
Vladimir Putin är president i Ryssland.
Deras möte är i Genève i Schweiz.</p>
<p>Det är första gången
presidenterna träffar varandra.
Experter säger att mötet
betyder mycket.
Det är ganska dålig stämning
mellan USA och Ryssland.
Mötet kanske kan ändra det.</p>
<p>Presidenterna ska prata om kärnvapen,
om säkerhet på internet,
om klimatet och om de två länderna
ska lämna ut fångar
som är anklagade för brott
på internet.</p>
<p>Mötet är efter lunch.
Båda presidenterna har sagt
att de efter mötet ska berätta
för journalister hur det gick
och vad de bestämt.</p>
<p>8 SIDOR/TT</p></text><text title="Långa straff för mord" author="8 Sidor" url="https://8sidor.se/sverige/2021/06/langa-straff-for-mord-2/" date="2021-06-16 07:55:17" tags="|Sverige|Karlskrona|mord|"><p>Två unga män blir nu
dömda för ett mord
i Karlskrona.
Den ena mannen är 22 år.
Den andra är 23 år.</p>
<p>Det var i somras
som mordet hände.
En 57-årig man försvann.
Poliserna trodde att mannen
hade råkat ut för ett brott.
Och de tog fast
de två unga männen.
En av männen är son
till mannen som försvann.</p>
<p>I november hittade poliserna
57-åringens döda kropp.
Han hade blivit mördad.
Kroppen var gömd i marken
på en ö i skärgården.</p>
<p>Nu blir de två unga männen
dömda för mordet.
De hade planerat mordet noga,
säger domstolen.
Och männen får långa straff.</p>
<p>En av männen har berättat
ganska mycket för poliserna
om vad som hände.
Det hjälpte poliserna
att lösa brottet.
Därför får den mannen
ett kortare straff.
Han får 18 år i fängelse.
Den andra mannen
får livstids fängelse.</p>
<p>Mordet verkar ha handlat
om ett bråk om en lägenhet
och om pengar.</p>
<p>Det kan bli en ny rättegång
i domstolen hovrätten.</p>
<p>8 SIDOR/TT</p></text><text title="Man dog efter bråk" author="8 Sidor" url="https://8sidor.se/sverige/2021/06/man-dog-efter-brak/" date="2021-06-16 07:59:10" tags="|Sverige|Hammarö|mord|"><p>På tisdagens kväll
blev poliserna larmade
om ett bråk i Hammarö
nära Karlstad.</p>
<p>På platsen fanns tre män.
Två var allvarligt skadade.
De fördes till sjukhus för vård.
En av männen dog senare.</p>
<p>Nu är den tredje mannen
misstänkt för mord,
säger poliserna.</p>
<p>Poliserna har inte berättat
mer om vad de tror har hänt.</p>
<p>8 SIDOR/TT</p></text><text title="Elever i skolorna i höst" author="8 Sidor" url="https://8sidor.se/sverige/2021/06/elever-i-skolorna-i-host/" date="2021-06-16 08:01:29" tags="|Alla Väljare|Sverige|Anna Ekström|corona|skolan|skolor|skolorna|viruset corona|"><p>Det senaste året har
många elever studerat hemma.
Det var på grund av
smittan från viruset corona.</p>
<p>Men nu minskar smittan.
Efter sommarlovet
ska alla elever kunna
studera på skolorna igen.
Det säger regeringen.</p>
<p>– Vi tror inte att undervisning
hemma behövs i höst.
Men skolorna måste ändå
vara beredda på att
ordna det om det blir
nödvändigt.</p>
<p>Det säger ministern
Anna Ekström.</p>
<p>Skolorna måste planera
på ett bra sätt till hösten,
säger regeringen.
De får inte samla
stora grupper tidigt på hösten.</p>
<p>Regeringen kommer nu
att ändra sina regler
för hur skolorna ska jobba.</p>
<p>– Reglerna ska komma
i god tid innan skolorna startar,
säger Anna Ekström.</p>
<p>8 SIDOR/TT</p></text><text title="Grannar delar saker" author="8 Sidor" url="https://8sidor.se/vardags/2021/06/grannar-delar-saker/" date="2021-06-16 08:03:32" tags="|Vardags|dela på saker|delningsekonomi|Grannboxen|klimatet|miljö och klimat|miljön|Sveriges konsumenter|"><p>Johannes Dahlberg
bor i ett hus i Stockholm.
I området där han bor
finns en låda med saker.
Det är saker som han
sällan använder.
Men saker som är viktiga
att ha ibland.</p>
<p>Till exempel en symaskin,
en motorsåg, en sax för att klippa buskar
och andra sorters verktyg.
Det är ofta saker
som är dyra att köpa.</p>
<p>Grannarna som bor i området
kan låna saker i lådan.
Lådan kallas för grannboxen.</p>
<p>Johannes Dahlberg
hoppas att lådan ska sprida sig
till fler ställen i hela Sverige.</p>
<p>Det är bra för miljön
om vi köper färre saker.
Och delar saker med andra i stället.
Därför har Johannes Dahlberg
varit med och startat ett företag
som ordnar lådorna.</p>
<p>Om du vill använda saker i lådan
så betalar du en summa pengar varje månad.
Sedan bokar du vilken sak du vill låna.
Du bokar i en app i mobilen.</p>
<p>– Folk vill dela på saker.
Men det måste vara enkelt
att kunna göra det,
säger Johannes Dahlberg.</p>
<p>8 SIDOR/TT</p></text><text title="Juni är en härlig tid" author="Katrin Kasström" url="https://8sidor.se/kronika/2021/06/juni-ar-en-harlig-tid/" date="2021-06-16 08:23:29" tags="|Krönika|"><p>Nu kommer äntligen
sommaren.
Det är konstigt hur fort
det går.</p>
<p>I början av året
är det kallt och mörkt.
Då känns det som
att värmen och solen
är långt borta.</p>
<p>Jag stannar inne med
min familj om kvällarna.
Ser på film, dricker te
och längtar efter
ljusare tider.</p>
<p>Sedan kommer sakta våren.</p>
<p>Det blir lite ljusare.
Vi kan se knoppar på träden.
Och barnen blir gladare.
De börjar vara ute lite mer
med vänner på kvällarna.</p>
<p>Men så värst varmt
är det inte.
Det behövs både vinterjackor
och varma skor vissa dagar.</p>
<p>Men så plötsligt är den här.
Sommaren.
Jag blir alltid lika överraskad.</p>
<p>Det brukar hända i juni.
Det är en sån härlig tid.</p>
<p>Det växer och blommar
överallt.
Naturen visar upp
sina vackraste gröna färger.
Det doftar ljuvligt
från hägg och syren.</p>
<p>I juni är det också
avslutning i skolorna.
Det är så härligt att se
alla barn och ungdomar
som slutar skolan.
De har kämpat extra hårt
det senaste året
med viruset corona.</p>
<p>Nu får de äntligen
sommarlov.
Jag önskar alla ett fint
och härligt lov.</p></text><text title="Bråk om hyror fortsätter" author="8 Sidor" url="https://8sidor.se/sverige/2021/06/brak-om-hyror-fortsatter/" date="2021-06-16 08:26:18" tags="|Alla Väljare|Sverige|bostadspolitik|kris i regeringen|marknadshyror|Morgan Johansson|Nooshi Dadgostar|"><p>Just nu pågår
ett bråk mellan
politiker i riksdagen.
Det handlar om vem
som ska bestämma
vad det ska kosta
att bo i en lägenhet.</p>
<p>Vänsterpartiet gillar inte
regeringens planer på
att låta företag som
hyr ut nya lägenheter bestämma hyran.</p>
<p>Om regeringen lägger fram
ett sådant förslag
hotar Vänsterpartiet
att stoppa regeringen.</p>
<p>Nu har Morgan Johansson
från regeringen
svarat på hotet.</p>
<p>Han säger att regeringen
inte är färdiga med förslaget
om de nya hyrorna.</p>
<p>– Vi kan inte stoppa
ett förslag som inte finns,
säger han.</p>
<p>Men Vänsterpartiet backar inte.
I morgon klockan 10.00
vill de att regeringen ska svara.</p>
<p>Får de inte svar
kommer de försöka
stoppa regeringen.</p>
<p>Det säger ledaren
Nooshi Dadgostar.</p>
<p>8 SIDOR/TT</p></text><text title="Sverige är med i EM i basket" author="8 Sidor" url="https://8sidor.se/sport/2021/06/sverige-ar-med-i-em-i-basket/" date="2021-06-16 08:26:40" tags="|Sport|basket|basket-EM|EM i basket|EM i basket 2021|Kalis Loyd|"><p>Just nu är det EM
i fotboll för herrar.
Men den här veckan börjar också
EM i en annan sport.</p>
<p>Det är EM i basket för damer.
Vi ska få veta vilket land
i Europa som har det bästa laget.</p>
<p>Sverige är med i EM.
Det är få som tror att Sverige
kan vinna hela EM.
Om Sverige vann
skulle det vara
en mycket stor överraskning.</p>
<p>Flera viktiga spelare
kan inte vara med i EM.
Det är Regan Magarity,
Amanda Zahui
och Louice Halvarsson.</p>
<p>Men en spelare som faktiskt
ska vara med är Kalis Loyd.</p>
<p>– Det är många pirriga känslor
just nu, säger Kalis Loyd
till tidningen Expressen.</p>
<p>Hon säger att lagets mål i EM
är att ta sig vidare från gruppen
och komma till slutspel.</p>
<p>– Det måste vi klara,
säger Kalis Loyd.</p>
<p>Sveriges första match
är torsdagen den 17 juni.
Då spelar Sverige mot Slovakien.
Matchen är klockan 12
och visas i SVT1.</p>
<p>EM är i Frankrike och Spanien.</p>
<p>MARTIN HANBERG</p></text><text title="Domstol ändrar beslut" author="8 Sidor" url="https://8sidor.se/varlden/2021/06/domstol-andrar-beslut/" date="2021-06-16 12:54:23" tags="|Världen|Jan Kuciak|Slovakien|"><p>Journalisten Ján Kuciak
och hans flickvän Martina Kusnirova
sköts ihjäl 2018 i landet Slovakien.</p>
<p>En av de misstänkta för morden
var affärsmannen Marián Kocner.</p>
<p>Många människor följde
rättegången mot honom
förra året.</p>
<p>Då blev Marián Kocner inte dömd.
Det saknades bevis.</p>
<p>Nu ändrar landets
högsta domstol det beslutet.</p>
<p>Domstolen säger
att det gjordes flera
misstag i den förra rättegången.
Därför måste det bli
en ny rättegång.</p>
<p>– Jag är nöjd med
att rättvisan äntligen segrar,
säger Jozef Kuciak som är
den mördade journalistens pappa.</p>
<p>8 SIDOR/TT</p></text><text title="Miljoner träd blir planterade" author="8 Sidor" url="https://8sidor.se/varlden/2021/06/miljoner-trad-blir-planterade/" date="2021-06-17 07:16:59" tags="|Världen|Ghana|klimatet|plantera träd|regnskog|"><p>I landet Ghana i Afrika
har mycket skog blivit fälld.
Människor har huggit ner träden.</p>
<p>För 30 år sedan
var skogen i Ghana
mycket större.</p>
<p>Människor har huggit ner träd
för att tjäna pengar.
Men när träden försvinner
är det lättare att marken
blir förstörd.</p>
<p>När en mark saknar träd
kan den lättare bli förändrad
till öken.</p>
<p>Färre träd är också
dåligt för klimatet.</p>
<p>Skogen i Ghana är regnskog.
Regnskogen är extra viktig för klimatet.
Regnskogen ger väldigt mycket syre.
Och i regnskogen bor det
många olika djur.</p>
<p>Den 17 juni varje år
är en särskild dag.
Det har organisationen
FN bestämt.
Då ska människor tänka mer
på klimatet och på hur mark
blir förändrad till öken.</p>
<p>FN säger att människor har förändrat
mer än hälften av ytan på jorden.
Det är dåligt för klimatet.
Och det gör livet svårare för människor.</p>
<p>Nu försöker Ghana rädda mark.
Förra veckan ordnade Ghana
plantering av träd.
Minst två miljoner träd
blev planterade.</p>
<p>– Vi måste göra något nu.</p>
<p>Det sa Nana Akufo-Addo
som är president i Ghana.
Presidenten planterade ett träd.</p>
<p>Ghana vill fortsätta
att plantera träd varje år.</p>
<p>8 SIDOR/TT</p></text><text title="Måneskin sjunger i tv" author="8 Sidor" url="https://8sidor.se/kultur/2021/06/maneskin-sjunger-i-tv/" date="2021-06-17 07:18:59" tags="|Kultur|Eurovision 2021|Eurovision Song Contest 2021|Liseberg|Lotta Engberg|Lotta på Liseberg|Måneskin|sommar|TV4|"><p>Tv-programmet <strong>Lotta på Liseberg</strong>
brukar vara varje sommar.
Lotta Engberg leder programmet.
Hon sjunger sånger
tillsammans med publiken och gäster.</p>
<p>De är på nöjesparken Liseberg
i Göteborg.</p>
<p>Nyligen blev det klart
att programmet
kommer att ha en publik.
500 personer kommer
att kunna sitta i publiken
framför scenen.</p>
<p>Första programmet är den 20 juni.
Då är bandet Måneskin från Italien
en av gästerna.
Måneskin vann Eurovision
Song Contest i år.
De vann med låten <strong>Zitti e buoni</strong>.</p>
<p>De andra gästerna i programmet
är Lena Philipsson, Myra Granberg,
Clara Klingenström, Sonja Aldén,
Rymdpojken och E-type.</p>
<p>Fler artister kommer
att vara med i program
senare under sommaren.
Det är till exempel artisterna
Tusse, Dotter och Kikki Danielsson.</p>
<p><strong>Lotta på Liseberg</strong> går att se på TV4
på söndag den 20 juni klockan 20.00.</p>
<p>8 SIDOR/TT</p></text><text title="Putin och Biden träffades" author="8 Sidor" url="https://8sidor.se/varlden/2021/06/putin-och-biden-traffades/" date="2021-06-17 07:41:04" tags="|Världen|Biden|Joe Biden|kalla kriget|Putin|Ryssland|Ryssland och USA|USA|Vladimir Putin|"><p>De senaste åren
har det varit bråk mellan
USA och Ryssland.</p>
<p>Men nu kan bråket vara slut.
På onsdagen träffades
ländernas presidenter,
Joe Biden och Vladimir Putin.
Det var första gången
de träffades.
I flera timmar pratade de
om ländernas politik.</p>
<p>Biden och Putin
tyckte olika
om de flesta saker.
Men båda var ändå
nöjda med mötet.</p>
<p>– Vi ska kunna samarbeta
om saker vi är överens om,
sa Joe Biden.</p>
<p>– Vi hade ett bra möte,
sa Putin.</p>
<p>Experter säger att mötet var viktigt.
Om ledarna för världens
mäktigaste länder är sams
blir världen säkrare.</p>
<p>Mötet var i Schweiz.</p>
<p>8 SIDOR/TT</p></text><text title="Hårdare regler för vattenskotrar" author="8 Sidor" url="https://8sidor.se/sverige/2021/06/hardare-regler-for-vattenskotrar/" date="2021-06-17 07:41:47" tags="|Sverige|körkort på vattenskotrar|olyckor med vattenskotrar|vattenskoter|vattenskotrar|"><p>Det har varit problem
med vattenskotrar
de senaste åren.
Skotrarna kör fort.
Det har varit många olyckor.
Förra året dog två personer
i olyckor med vattenskotrar.</p>
<p>Nu blir det
hårdare regler.
Det har riksdagen bestämt.
Den som ska köra vattenskoter
måste ha en utbildning.
Den som klarar utbildningen
får ett slags körkort.</p>
<p>Ingen under 15 år
får köra vattenskoter.</p>
<p>Reglerna börjar gälla
i maj nästa år.</p>
<p>8 SIDOR/TT</p></text><text title="– Pojken kan ha gått vilse" author="8 Sidor" url="https://8sidor.se/sverige/2021/06/pojken-kan-ha-gatt-vilse/" date="2021-06-17 07:43:38" tags="|Sverige|försvunnen pojke|pojke|Värmland|"><p>I tisdags försvann
en femårig pojke.
Det hände i Hagfors
i Värmland.
Pojken bodde på ett hem
som tar hand om barn.</p>
<p>Några timmar senare
blev pojken hittad.
Då var han död.
Han blev hittad i vattnet
vid en strand.</p>
<p>Det finns ett vittne
som har sagt att pojken
gick ut från hemmet genom en dörr.</p>
<p>– Vi ska kolla om det stämmer.
I så fall har pojken inte bara försvunnit.
Då har han gått ut frivilligt,
säger åklagaren Stefan Wessberg.</p>
<p>Pojken hade bara bott
på hemmet en kort tid.</p>
<p>– Han kan ha gått vilse,
säger Stefan Wessberg.</p>
<p>Åklagaren och poliserna
ska fortsätta att undersöka
vad som hände med pojken.</p>
<p>– Det är hemmet där han bor
som har ansvar för att hålla
koll på pojken,
säger Stefan Wessberg.</p>
<p>Det har hänt saker på hemmet tidigare.
De har blivit anmälda till
Inspektionen för vård och omsorg
flera gånger.</p>
<p>Poliser har sagt
att det var en olycka
att pojken dog.</p>
<p>8 SIDOR/TT</p></text><text title="Umeå har renast luft i Europa" author="8 Sidor" url="https://8sidor.se/sverige/2021/06/umea-har-renast-luft-i-europa/" date="2021-06-17 07:46:26" tags="|Sverige|Europeiska miljöbyrån EAA|ren luft|Umeå|"><p>Den som vill andas frisk luft
ska åka till norra Sverige.
Staden Umeå har
renast luft i Europa.
Det visar en undersökning
bland 323 städer.</p>
<p>Det är experter på den
Europeiska miljöbyrån, EAA,
som har mätt smutsen
i luften i städerna.</p>
<p>På andra plats kommer
staden Tammerfors i Finland.
Och på tredje plats staden
Funchal i Portugal.</p>
<p>Sveriges största städer
finns också med på listan.
De har också bra luft,
visar undersökningen.
Det är städerna Uppsala,
Stockholm, Göteborg och Malmö.</p>
<p>Sämst luft har den
polska staden Nowy Sacz,
Cremona i Italien
och Slavonski Brod i Kroatien.</p>
<p>8 SIDOR/TT</p></text><text title="Chefer på tidningar gripna" author="Katrin Kasström" url="https://8sidor.se/varlden/2021/06/chefer-pa-tidningar-gripna/" date="2021-06-17 08:06:39" tags="|Världen|Daily Apple|demokrati|Hongkong|Jimmy Lai|Kina|pressfrihet|protesterna i Hongkong|"><p>Fem chefer på en tidning
i Hongkong
har blivit gripna av poliser.</p>
<p>Alla jobbar på tidningen
Apple Daily.
Tidningen är känd för
att kämpa för demokrati
i Hongkong.
Den har flera gånger skrivit
kritiska artiklar mot hur Kina
styr Hongkong.</p>
<p>Cheferna är gripna
för att tidningen skrivit
texter som är olagliga,
säger poliserna.</p>
<p>Det är bland annat texter
om att andra länder borde
straffa Hongkong och Kina
på olika sätt.</p>
<p>Det är andra gången
som poliser försöker stoppa
tidningen.
Förra året tog poliser fast
ägaren, Jimmy Lai.
Han sitter fängslad sedan
december förra året.</p>
<p>8 SIDOR/TT</p></text><text title="Mindre smitta i Indien" author="Katrin Kasström" url="https://8sidor.se/varlden/2021/06/mindre-smitta-i-indien/" date="2021-06-17 08:08:05" tags="|Världen|corona|Indien|Taj Mahal|"><p>Smittan från viruset corona
har spridit sig mycket i Indien
under våren.
Det har varit kris i landet
när många sjuka har sökt vård
samtidigt.
Massor av människor har dött.</p>
<p>Mycket har varit stängt i landet
för att inte smittan ska sprida sig.</p>
<p>Men nu börjar smittan att minska.
Den har minskat i några veckor,
säger myndigheterna.</p>
<p>Därför öppnar nu en del
platser igen för turister.
Bland annat det kända palatset
Taj Mahal.</p>
<p>Många turister brukar besöka
byggnaden varje år.
Men i år har många färre
än vanligt varit där.</p>
<p>Och det finns fortfarande regler
som ser till att det inte
blir för många människor.
Annars kan smittan öka igen.</p>
<p>8 SIDOR/TT</p></text><text title="Ikea ska betala böter" author="8 Sidor" url="https://8sidor.se/varlden/2021/06/ikea-ska-betala-boter/" date="2021-06-17 08:34:12" tags="|Världen|böter|Ikea|spioneri|"><p>Företaget Ikea
i landet Frankrike
ska betala över
tio miljon kronor i böter.</p>
<p>Det har en domstol bestämt.</p>
<p>Domstolen säger
att cheferna på Ikea
hyrde in detektiver
och skådespelare
som fick i uppdrag
att spionera på Ikeas personal.</p>
<p>Även poliser
ska ha fått betalt
av Ikeas chefer
för att spionera
på personalen.</p>
<p>Cheferna ska ha spionerat på
ungefär 400 personer
som jobbade på Ikea.</p>
<p>Cheferna har också
på ett brottsligt sätt
samlat information om
missnöjda kunder
och personer som sökte jobb
hos företaget.</p>
<p>Cheferna ville veta vad
personalen tyckte om politik
och om de jobbade
för fackförbund.</p>
<p>Ikea i Sverige
skriver till nyhetsbyrån TT
att de ska läsa
domstolens beslut noga.</p>
<p>– Vi på Ikea ska
vara försiktiga med
både vår personal
och våra kunder,
skriver Ikea i Sverige till TT.</p>
<p>Ikea startade i Sverige.
Företaget har varuhus
i hela världen.</p>
<p>8 SIDOR/TT</p></text><text title="Hon vill att regeringen slutar" author="8 Sidor" url="https://8sidor.se/sverige/2021/06/hon-vill-stoppa-regeringen/" date="2021-06-17 10:05:31" tags="|Alla Väljare|Sverige|kris i regeringen|marknadshyror|Nooshi Dadgostar|Stefan Löfven|Vänsterpartiet|"><p>Tiden är ute för statsministern
Stefan Löfven.
Det sa Vänsterpartiets ledare
Nooshi Dadgostar i dag, torsdag.</p>
<p>Hon säger att hennes parti nu
kommer prata med partierna
Kristdemokraterna och Moderaterna.</p>
<p>Om partierna kommer överens
kan det betyda
att Sveriges statsminister
måste sluta.</p>
<p>Tidigare i veckan
fick regeringen en varning
från Vänsterpartiet.
Regeringen måste sluta
med arbetet om att ändra
regler för hyror,
sa Vänsterpartiet.</p>
<p>Regeringen hade till i dag
på sig att säga
att de skulle lyssna på
Vänsterpartiet.
Men det har de inte gjort,
tycker Nooshi Dadgostar.</p>
<p>– Det regeringen gör nu
är att slå sönder
den svenska modellen,
säger hon.</p>
<p>Med den svenska modellen
menar hon att de
som hyr lägenheter
ska få vara med
och förhandla om vad
hyran ska kosta.</p>
<p>Vänsterpartiet vill
att partierna ska rösta
om statsministern ska
få vara kvar
senast i början på
nästa vecka.</p>
<p>8 SIDOR</p></text><text title="Flera partier vill stoppa regeringen" author="8 Sidor" url="https://8sidor.se/sverige/2021/06/fler-partier-vill-stoppa-regeringen/" date="2021-06-17 13:32:23" tags="|Alla Väljare|Sverige|hyror|kris i regeringen|Kristdemokratena|marknadshyror|Moderaterna|Stefan Löfven|Sverigedemokraterna|Vänsterpartiet|"><p>Regeringen kan bli tvingad att sluta.
På måndag ska
riksdagen rösta om det.
Troligen kommer de flesta
i riksdagen rösta för
att regeringen ska sluta.</p>
<p>Allt beror på ett bråk
om regler för hyror i Sverige.
Regeringen vill ändra reglerna.
Men Vänsterpartiet tycker
att förslaget är fel.
Därför vill Vänsterpartiet
rösta bort Stefan Löfven
som statsminister.</p>
<p>Sverigedemokraterna
håller också med Vänsterpartiet.</p>
<p>– Vi är emot regeringens förslag om hyror.
Men problemet är större än så.
Stefan Löfvens regering är dålig,
säger Henrik Vinge
i Sverigedemokraterna.</p>
<p>Sverigedemokraterna
har bett riksdagen
om att få rösta om Stefan Löfven.</p>
<p>Både Moderaterna
och Kristdemokraterna
säger att de kommer rösta
för att få bort Stefan Löfven.</p>
<p>Det betyder att mer än hälften
av politikerna i riksdagen
nu vill ha bort Stefan Löfven.</p>
<p>I regeringen sitter partierna
Socialdemokraterna
och Miljöpartiet.</p>
<p>Det är inte klart
vad som händer
om regeringen tvingas att sluta.
Det kan bli ett nytt val redan i år.
Men talmannen i riksdagen
kan först försöka få politikerna
att bli överens om en ny regering.</p>
<p>8 SIDOR/TT</p></text><text title="Sverige vann viktig match" author="8 Sidor" url="https://8sidor.se/sport/2021/06/sverige-vann-viktig-match-2/" date="2021-06-17 13:45:50" tags="|Sport|basket|EM i basket 2021|Frida Eldebrink|"><p>Nu har EM i basket
för damer börjat.
Sverige är med.</p>
<p>Det började bra för Sverige.
Sverige vann mot Slovakien
med 74-57.</p>
<p>Frida Eldebrink gjorde
flest poäng i Sveriges lag,
17 poäng.</p>
<p>– Det är alltid skönt
att spela bra och vinna.
Vi försvarade oss jättebra,
säger Frida Eldebrink.</p>
<p>Det var viktigt för Sverige
att vinna matchen.
Det gör att Sverige
har bättre chans
att komma till slutspelet.</p>
<p>I morgon, fredag, spelar
Sverige mot Spanien.
Spanien brukar vara
väldigt bra.</p>
<p>8 SIDOR/TT</p></text><text title="Operation för Eriksen" author="8 Sidor" url="https://8sidor.se/sport/2021/06/operation-for-eriksen/" date="2021-06-17 14:22:17" tags="|Sport|Christian Eriksen|EM i fotboll 2021|fotboll|"><a href="https://8sidor.se/denmark-soccer-euro202/"><img alt="Från en träning i fotboll. Christian Eriksen nickar bollen. Bollen är i luften och han tittar på den." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210617_eriksen2.jpg" width="128" /></a>
<a href="https://8sidor.se/denmark-eriksen-euro-2020-soccer/"><img alt="En vägg med graffiti. Någon har målat en bild av Christian Eriksen och målat texterna Kom så Danmark och Christian. Bredvid målningarna har människor skrivit hälsningar." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210617_eriksen1.jpg" width="128" /></a>
<p>Just nu är det EM i fotboll.
I lördags spelade
Danmark mot Finland.</p>
<p>Mitt under matchen
ramlade Danmarks stjärna
Christian Eriksen
ner på planen.</p>
<p>Hans hjärta stannade.
Men läkarna räddade honom.
Han överlevde.
Nu är han på sjukhus
och får vård.</p>
<p>Christian Eriksen
har problem med sitt hjärta.
Därför ska det bli
en operation.
Eriksen ska få en liten
maskin i sin kropp.</p>
<p>Maskinen kallas ICD.
Den ska hålla koll
på hans hjärta.
Och maskinen kan hjälpa
hjärtat att slå
om det blir problem.</p>
<p>Det går att spela fotboll
med en sådan maskin.
Daley Blind som spelar
i Nederländerna
har en sådan maskin.</p>
<p>I kväll, torsdag,
har Danmark nästa match.
Då spelar Danmark
mot Belgien.</p>
<p>8 SIDOR/TT</p></text><text title="Löfven vill inte sluta" author="8 Sidor" url="https://8sidor.se/sverige/2021/06/lofven-vill-inte-sluta/" date="2021-06-17 14:24:58" tags="|Alla Väljare|Sverige|kris för regeringen|kris i regeringen|misstroendevotum|regeringen|regeringens kris|Stefan Löfven|"><p>På måndag ska riksdagen
rösta om regeringen.
Riksdagen kan tvinga regeringen
och statsminister Stefan Löfven
att sluta.</p>
<p>Statsminister Stefan Löfven
är besviken på partierna
som vill rösta.</p>
<p>– Det här är en farlig politik.
Den kan skada Sverige,
säger Stefan Löfven.</p>
<p>Han säger att Sverige
har stora problem.
Det beror på viruset corona.
Många har förlorat jobben
och företag har förlorat pengar.
Stefan Löfven säger att det är
fel att bråka om en regering nu.</p>
<p>– Vi behöver mer samarbete nu.
Inte mindre, säger Stefan Löfven.</p>
<p>Stefan Löfven har inte bestämt
vad han ska göra
om regeringen måste sluta.</p>
<p>– Antingen slutar jag
eller så blir det ett nytt val,
säger han.</p>
<p>8 SIDOR</p></text><text title="Oro för den nya sorten" author="8 Sidor" url="https://8sidor.se/sverige/2021/06/oro-for-den-nya-sorten/" date="2021-06-18 07:31:26" tags="|Sverige|delta|Folkhälsomyndigheten|Johan Carlson|Lena Hallengren|viruset corona|"><p>Det finns en ny sort
av viruset corona.
Den kallas för delta.
Flera personer i Sverige
har blivit smittade av den.</p>
<p>Det verkar som att delta
smittar lättare
än andra sorter av viruset.</p>
<p>Men experter säger
att två sprutor med vaccin
skyddar bra mot delta.</p>
<p>– Vi får inte slarva med råden
för viruset corona.
Råden är fortfarande kvar.</p>
<p>Det sa ministern Lena Hallengren
i torsdags på en träff med journalister.</p>
<p>Här är några av råden:</p>
<p>• Stanna hemma om du är sjuk.
Även om du bara är lite sjuk.</p>
<p>• Gör ett test för corona
om du blir sjuk.</p>
<p>• Tvätta händerna ofta
med tvål och vatten.</p>
<p>• Träffa bara personer
som du brukar träffa.
Träffas helst utomhus.</p>
<p>• Håll avstånd till människor.</p>
<p>• Jobba hemma om du kan.</p>
<p>8 SIDOR/TT</p></text><text title="Smittan ökar i Ryssland" author="8 Sidor" url="https://8sidor.se/varlden/2021/06/smittan-okar-i-ryssland/" date="2021-06-18 07:41:57" tags="|Världen|EM i fotboll 2021|Moskva|Ryssland|S:t Petersburg|Sankt Petersburg|viruset corona|"><p>Smittan av viruset corona
ökar i Ryssland.
Det är första gången
sedan december förra året
som smittan ökar.
Landet har inte hunnit vaccinera
tillräckligt många.
Och många struntar i reglerna.</p>
<p>Just nu är det också
EM i fotboll och flera matcher
spelas i den ryska staden
Sankt Petersburg.</p>
<p>Bland annat Sveriges match
som är i dag, fredag.
Och Sveriges match mot Polen
den 23 juni.</p>
<p>Ryssland har nu börjat med
hårdare regler för att försöka
minska smittan igen.</p>
<p>Folk i staden Moskva slipper till exempel
gå till jobbet under en vecka.
Och restauranger och barer
måste stänga klockan 23.00.</p>
<p>För att få fler
att vilja vaccinera sig
har staten ordnat ett lotteri.
Fem bilar lottas ut
bland dem som vaccinerar sig
varje vecka i Moskva.</p>
<p>Samtidigt får flera tusen ryssar
samlas för att titta
på matcherna i EM.</p>
<p>8 SIDOR/TT</p></text><text title="Det kan bli nytt val i Sverige" author="8 Sidor" url="https://8sidor.se/sverige/2021/06/det-kan-bli-nytt-val-i-sverige/" date="2021-06-18 07:46:19" tags="|Alla Väljare|Sverige|kris i regeringen|misstroendeomröstning|misstroendevotum|regeringen|regeringens kris|riksdagen|Stefan Löfven|talmannen|"><p>På måndag ska politikerna
i riksdagen rösta om regeringen.
Politikerna kan tvinga
regeringen att sluta.</p>
<p>Om det händer kan det bli
ett nytt val i Sverige
redan i höst.
Det är mycket ovanligt.
Det var över 50 år sedan
det hände senast.</p>
<p>Fyra partier vill
ha bort regeringen.
De har mer än hälften
av politikerna i riksdagen.
Om ingen ångrar sig
kommer de att tvinga
regeringen att sluta.
Det är Vänsterpartiet,
Moderaterna,
Sverigedemokraterna
och Kristdemokraterna
som säger att de ska rösta
mot regeringen.</p>
<p>Statsminister Stefan Löfven
är mycket besviken
på de fyra partierna.</p>
<p>– Sverige är i ett svårt läge.
Viruset corona sprider sig
fortfarande.
Då måste vi ha en regering
som kan bestämma saker snabbt,
säger Stefan Löfven.</p>
<p>Han säger att det är farligt
om det blir en tid då Sverige
inte har någon regering.</p>
<p>Allt började när Vänsterpartiet
sa att de inte litar på
regeringen längre.</p>
<p>– Regeringen har försökt
att lura oss.
Regeringen håller inte sina löften,
säger Vänsterpartiets ledare
Nooshi Dadgostar
till Sveriges Radio.</p>
<p>De andra tre partierna
har alltid velat ha
en ny regering.
Därför ska de nu rösta
som Vänsterpartiet.</p>
<p>Under helgen ska regeringen
försöka att lösa krisen.
Statsministern vill
stoppa omröstningen.</p>
<p>8 SIDOR</p></text><text title="Sverige spelar igen" author="8 Sidor" url="https://8sidor.se/sport/2021/06/sverige-spelar-igen/" date="2021-06-18 07:52:35" tags="|Sport|EM i fotboll 2021|fotboll|Ryssland|viruset corona|"><p>I Sveriges första match
i EM i fotboll blev det
0-0 mot Spanien.</p>
<p>Och i dag, fredag, ska Sverige
spela sin andra match.
Den är mot Slovakien.</p>
<p>Matchen är i staden
Sankt Petersburg i Ryssland.
Den är klockan 15.00
och visas i SVT1.</p>
<p>– Slovakien är duktiga.
Men Sverige är favoriter.</p>
<p>Det säger Glenn Strömberg
som är expert för SVT.</p>
<p>Sverige har haft två spelare
som varit smittade av viruset corona.
Dejan Kulusevski är frisk
och är tillbaka med laget.
Men Mattias Svanberg
är inte tillbaka ännu.</p>
<p>Matchen är i Ryssland.
Och där ökar nu smittan
av viruset corona.</p>
<p>– Det är viktigt att hålla avstånd
och att använda handsprit och munskydd.</p>
<p>Det säger Susanne Petersson.
Hon är ledare för gruppen
som hejar på Sverige.</p>
<p>8 SIDOR/TT</p></text><text title="Ny film om Lasse och Maja" author="8 Sidor" url="https://8sidor.se/kultur/2021/06/ny-film-om-lasse-och-maja/" date="2021-06-18 07:54:40" tags="|Kultur|barnfilm|film|filmer|inspelning|Lasse-Majas detektivbyrå|nya filmer|"><p>Lasse och Maja är klasskompisar.
De är också unga detektiver
som hjälper poliserna
att lösa brott.
Böckerna om Lasse och Maja
heter Lasse-Majas detektivbyrå.</p>
<p>Det finns flera filmer
om Lasse och Maja.
Just nu jobbar många människor
med att spela in
en ny film om dem.
Filmen heter <strong>Skorpionens gåta</strong>.</p>
<p>Tina Mackic är filmens regissör.
Det är hon som leder arbetet
med att spela in filmen.
Hon säger att filmen kommer vara
mystisk, spännande och rolig.</p>
<p>– Du kommer att få se mycket
av knasiga Valleby, säger Tina Mackic.</p>
<p>Valleby är den påhittade staden
som filmerna och böckerna
handlar om.</p>
<p>Polly Stjärne är 13 år
och spelar rollen som Maja.
Det är andra gången hon gör det.
Den första gången var
i filmen <strong>Tågrånarens hemlighet</strong>.</p>
<p>Polly Stjärne berättar
att hon nu känner sig mer van
vid att vara skådespelare.</p>
<p>– Det känns skönt,
säger hon.</p>
<p>8 SIDOR/TT</p></text><text title="Ny misstänkt i mordet på flicka" author="8 Sidor" url="https://8sidor.se/sverige/2021/06/ny-misstankt-i-mordet-pa-flicka/" date="2021-06-18 08:03:52" tags="|Sverige|mord på 12-årig flicka|Norsborg|skjutning|Stockholm|"><p>I augusti förra året
sköt någon ihjäl
en tolvårig flicka
i området Norsborg
nära Stockholm.</p>
<p>Polisen tror
att flickan blev skjuten
av misstag.
Den som dödade henne
vill egentligen
döda någon annan.</p>
<p>Nu har polisen
tagit en person
som de tror har
med mordet att göra.</p>
<p>Mannen är misstänkt
för grovt brott med vapen.
Det skriver
tidningen Aftonbladet.</p>
<p>I arbetet med
att ta fast den
som mördade flickan
grep poliserna två personer
i slutet av förra året.</p>
<p>De personerna har
poliserna släppt fria.</p>
<p>8 SIDOR/TT</p></text><text title="Osaka hoppar av Wimbledon" author="8 Sidor" url="https://8sidor.se/sport/2021/06/osaka-hoppar-av-wimbledon/" date="2021-06-18 08:06:05" tags="|Sport|Naomi Osaka|tennis|Wimbledon|"><p>Naomi Osaka är en av
världens bästa spelare i tennis.</p>
<p>Hon hade planerat
att vara med i tävlingen Wimbledon
som börjar den 28 juni.
Men nu säger Naomi Osaka
att hon inte ska vara med.</p>
<p>För några veckor sedan
hoppade hon av
en annan tävling,
Franska mästerskapen.</p>
<p>Hon gjorde det efter ett bråk
med de som styr tävlingen.
Naomi Osaka sa innan tävlingen
att hon inte ville prata med journalister
mellan matcherna.
Journalisternas frågor
kunde få henne och andra
spelare att må dåligt.</p>
<p>Men de som styr tävlingen
sa att alla som tävlar måste
prata med journalister.
Så är reglerna.
De fick bland annat stöd
av de som styr tävlingen
Wimbledon.</p>
<p>Naomi Osaka säger nu att hon
planerar att tävla i OS i Tokyo
som är senare i sommar.</p>
<p>8 SIDOR/TT</p></text><text title="Val i Iran" author="8 Sidor" url="https://8sidor.se/varlden/2021/06/val-i-iran/" date="2021-06-18 08:10:39" tags="|Världen|Ali Khamenei|Iran|president i Iran|presidentval i Iran|val i Iran|"><p>Det är val i Iran.
Folket ska välja president.
Men troligen är valet klart i förväg.</p>
<p>Troligen vinner
Ebrahim Raisi valet.
Experter säger att
det är klart i förväg.
Landets ledare vill
att han ska vinna.
De har stoppat flera andra
politiker som velat
vara med i valet.</p>
<p>– Ledarna har gjort som de brukar
och stoppat alla motståndare,
säger Rouzbeh Parsi
på Utrikespolitiska institutet.</p>
<p>Experter säger att många
kommer att strunta i valet.
De tror inte att deras röster
har någon betydelse.
Och de är missnöjda med
att det är ekonomisk kris i landet.</p>
<p>– Alla vet att Raisi
kommer att bli president.
Det är onödigt med ett val,
säger Mohammad Sarabi som bor
i huvudstaden Teheran.</p>
<p>8 SIDOR/TT</p></text><text title="Varning för värme" author="8 Sidor" url="https://8sidor.se/vardags/2021/06/varning-for-varme/" date="2021-06-18 08:21:11" tags="|Vardags|extrem värme|sommar|väder|värme|värmebölja|"><p>Det kommer att bli riktigt
varmt i delar av Sverige
den närmaste tiden.
Det säger experterna
på myndigheten SMHI.</p>
<p>Särskilt varmt blir det
i södra och mellersta Sverige.</p>
<p>I Kalmar kan det bli
30 grader varmt på fredagen.</p>
<p>Värmen gör att det blir
torrt i skog och mark.
Då kan det lätt börja brinna.
Därför är det förbjudet att elda
i stora delar av södra Sverige.</p>
<p>Det är också risk
att det blir brist på vatten
på flera platser.</p>
<p>Sajten krisinformation.se
har en karta som visar
var det är förbjudet att elda.</p>
<p><a href="https://www.krisinformation.se/detta-kan-handa/extremt-vader-och-naturolyckor/gras--och-skogsbrand/eldningsforbud" rel="noopener noreferrer" target="_blank">Gå till sajten krisinformation.se</a></p>
<p>8 SIDOR/TT</p></text><text title="Hon skriver om demokrati" author="8 Sidor" url="https://8sidor.se/alla-valjare/2021/06/hon-skriver-om-demokrati/" date="2021-06-18 09:08:28" tags="|Alla Väljare|Åsa Wikforss|bok|demokrati 100 år|"><p>Det är demokrati
i länder där folk har rätt
att rösta på vad de vill.
Och där människor kan
prata och skriva fritt
utan att riskera straff.</p>
<p>Och där alla har rätt
att gå med i grupper
som jobbar med politik
för att försöka ändra på saker
i samhället.</p>
<p>Men den senaste tiden
har demokratin minskat i världen.</p>
<p>I vissa länder har politiker
ändrat lagar
så att folk blivit mindre fria.</p>
<p>Författaren Åsa Wikforss
är orolig för demokratin i världen.
Hon har skrivit en bok
om att demokratin är hotad.
Boken heter <strong>Därför demokrati</strong>.</p>
<p>– Boken är till för alla
som bryr sig om demokratin,
säger Åsa Wikforss.</p>
<p>I boken berättar hon
om flera länder där
demokratin har minskat.
Bland annat i Polen,
Ungern, Venezuela
och delvis i USA.</p>
<p>Där har politiker fått makt
efter att de spridit lögner
om brott och invandring.
Saker som många människor
oroar sig över.</p>
<p>Åsa Wikforss tycker
att det är viktigt att politiker
vågar prata om såna frågor.
De måste lyssna på folks oro.</p>
<p>Men politikerna kan inte
bara lyssna på vad folk tror.
Deras beslut måste ha en grund
i kunskap, säger Åsa Wikforss.
Annars blir demokratin hotad.
Då kan folk sluta lita på politiken.</p>
<p>Åsa Wikforss vill att fler ska
börja prata om vad som
är viktigt för en demokrati.
Hon hoppas att hennes bok
ska hjälpa till med det.</p>
<p>– Vi kan inte luta oss tillbaka
och tro att allt ska gå bra.
Vi måste prata om demokratin,
säger hon.</p>
<p>8 SIDOR/TT</p></text><text title="Han cyklar till Afghanistan" author="8 Sidor" url="https://8sidor.se/sverige/2021/06/han-cyklar-till-afghanistan/" date="2021-06-18 09:13:46" tags="|Sverige|Afghanistan|cykla|fred|Kabul|Skåne|"><p>– Jag heter Nasir Ferozi.
Jag är 32 år.
Jag har vuxit upp i Kabul
i landet Afghanistan.</p>
<p>Det säger Nasir Ferozi
till <strong>8 Sidor</strong>.</p>
<p>För tio år sedan
kom Nasir Ferozi till Sverige.
Han flydde från kriget
i Afghanistan.</p>
<p>Nasir Ferozi vet vad krig är.
Han har sett bomber och explosioner.
Hans bästa vän dog i kriget.</p>
<p>Nu jobbar Nasir Ferozi
i en skola i Skåne.
Han jobbar mycket med barn
som flytt till Sverige.</p>
<p>Nu är det sommarlov.
Då ska Nasir Ferozi cykla
från Sverige till Afghanistan.
Han cyklar för att få människor
att prata om fred.</p>
<p>Det har varit krig länge
i Afghanistan.
Det har varit krig där i 40 år.</p>
<p>– Folk i Afghanistan vill ha fred.
Men många har förlorat hoppet.
De ser ingen framtid.
Men jag vill att människor ska
börja prata om frihet och fred,
säger Nasir Ferozi.</p>
<p>När han cyklar
träffar han människor.
Han pratar med dem.
Han får människor att lära sig mer
om Afghanistan.
Det tror han gör att fler
börjar kämpa för fred i Afganistan.</p>
<p>Han säger att alla kan göra lite
för att det ska bli fred.</p>
<p>Från Sverige till Afghanistan
är det 700 mil.
Han hinner inte ända fram i sommar.
Men han vill hinna till Turkiet.
Dit är det 300 mil.
Sen fortsätter han därifrån
nästa sommar.</p>
<p>– Jag ska cykla tills det är
fred i Afghanistan, säger Nasir Ferozi.</p>
<p><a href="https://www.facebook.com/mycyclingtour" rel="noopener noreferrer" target="_blank">Gå till Facebook för att läsa mer om resan</a></p>
<p>MARIE HILLBLOM/8 SIDOR</p></text><text title="En till man gripen för mord" author="8 Sidor" url="https://8sidor.se/sverige/2021/06/ny-man-gripen-for-mord-i-malmo/" date="2021-06-18 09:22:32" tags="|Sverige|Karolin Hakim|Malmö|mord|skjutning|"><p>Sommaren år 2019
sköt någon ihjäl
31-åriga Karolin Hakim.
Hon blev mördad
på en gata i Malmö.
Vittnen säger att hon
bar sin bebis i famnen
när hon blev skjuten.</p>
<p>På platsen fanns
även hennes man.
Poliserna misstänker
att det var meningen
att han skulle bli skjuten.</p>
<p>Poliserna har sedan
tidigare gripit en person
som är misstänkt för mordet.
Nu har de gripit en till.</p>
<p>Mannen är 21 år.
Han är misstänkt för mord
och grovt brott med vapen.
Poliserna grep honom
utanför Göteborg.</p>
<p>Det skriver tidningen Sydsvenskan.</p>
<p>8 SIDOR/TT</p></text><text title="Seger för Sverige i EM" author="8 Sidor" url="https://8sidor.se/sport/2021/06/seger-for-sverige-i-em/" date="2021-06-18 15:07:52" tags="|Sport|EM i fotboll 2021|fotboll|fotbolls-EM|"><p>Sverige vann över
Slovakien i EM i fotboll
för herrar.
Sverige vann med 1-0.
Segern är mycket viktig.
Nu har Sverige en bra chans
att komma till slutspel i EM.</p>
<p>Första halvleken var jämn.
Inget av lagen hade några
bra chanser att göra mål.</p>
<p>Men andra halvlek blev mycket bättre.
Och Sverige spelade bäst.
Alexander Isak var Sveriges bästa spelare
och skapade flera chanser.</p>
<p>När en kvart var kvar
fällde Slovakiens målvakt
svenska spelaren Robin Quaison.</p>
<p>Domaren dömde straff för Sverige.</p>
<p>Emil Forsberg sköt straffen.
Han sköt bollen nära stolpen.
Målvakten hade ingen chans att ta den.</p>
<p>– Det var skönt att vinna.
Matchen var viktig.
Och det var fantastiskt
att få göra mål,
sa Emil Forsberg till SVT.</p>
<p>Matchen spelades
i Ryssland på fredagen.
I början av veckan spelade
Sverige oavgjort mot Spanien.</p>
<p>På onsdag spelar
Sverige mot Polen.</p>
<p>8 SIDOR</p></text><text title="Sverige till slutspel" author="8 Sidor" url="https://8sidor.se/sport/2021/06/sverige-till-slutspel/" date="2021-06-21 07:50:22" tags="|Sport|basket|EM i basket 2021|"><p>Det är EM i basket
för damer just nu.
Sverige har spelat
alla matcher i sin grupp.
Sverige vann en match
och förlorade två matcher.</p>
<p>Men det räcker ändå.
Sverige får fortsätta
att spela i EM.
De får vara med i slutspel.</p>
<p>Det börjar redan i dag, måndag.
Då spelar Sverige
åttondelsfinal mot Italien.
Matchen är klockan 18.
Du kan se den
på sajten SVT Play.</p>
<p>8 SIDOR</p></text><text title="Man skjuten till döds" author="8 Sidor" url="https://8sidor.se/sverige/2021/06/man-skjuten-till-dods-12/" date="2021-06-21 07:50:51" tags="|Sverige|dödsskjutning|dödsskjutningar|Sätra|skjutning|skjutningar|"><p>I söndags kväll var det
en skjutning i området
Sätra i Stockholm.</p>
<p>Två män blev skjutna
vid en pizzeria.
En av dem dog.
Den andra är skadad
och är på sjukhus.</p>
<p>Det var två personer
som sköt, säger poliserna.
Poliserna har ännu inte
tagit fast personerna.</p>
<p>Det är inte känt
varför de sköt.</p>
<p>8 SIDOR/TT</p></text><text title="Ny president i Iran" author="8 Sidor" url="https://8sidor.se/varlden/2021/06/ny-president-i-iran/" date="2021-06-21 07:50:53" tags="|Världen|Ebrahim Raisi|Iran|val i Iran|valet i Iran|"><p>Iran har fått
en ny president.
Som väntat blev det
Ebrahim Raisi.
Han fick flest röster
i valet förra veckan.</p>
<p>Det var ingen överraskning.
Landets ledare ville
att han skulle vinna.
De har stoppat flera andra
politiker som velat
vara med i valet.</p>
<p>Experter säger att valet
inte var demokratiskt.
Många människor i Iran
struntade i att rösta i valet.</p>
<p>Men Ebrahim Raisi
kan få problem som president.</p>
<p>År 1988 blev flera
tusen människor dödade i Iran.
De var motståndare till landets ledare.</p>
<p>En man är misstänkt för
att ha varit med och dödat dem.,
Han sitter i fängelse i Sverige.
I höst ska det bli
en rättegång mot honom.</p>
<p>Ebrahim Raisi var mannens
chef år 1988.
Experter på Iran säger
att Raisi måste ha vetat om
vad som hänt.
Han kan också bli
misstänkt för brott.</p>
<p>8 SIDOR/TT</p></text><text title="Misstänkt för mord på flicka" author="8 Sidor" url="https://8sidor.se/sverige/2021/06/misstankt-for-mord-pa-flicka/" date="2021-06-21 07:52:04" tags="|Sverige|mord på 12-årig flicka|Norsborg|ung flicka skjuten|"><p>Förra sommaren blev
en tolvårig flicka skjuten.
Flickan dog.
Det hände i Norsborg
nära Stockholm.</p>
<p>Poliserna tror att flickan
blev skjuten av misstag.
Den som dödade henne
ville egentligen
döda någon annan.</p>
<p>Förra veckan tog poliserna
fast en man i 20-årsåldern.</p>
<p>Nu har mannen blivit häktad.
Det betyder att han är inlåst.
Han är misstänkt
för mord på flickan.</p>
<p>Mannen själv säger
att han är oskyldig.
Det säger hans advokat.</p>
<p>Nu ska poliserna fortsätta
att undersöka om mannen
kan ha gjort mordet.</p>
<p>8 SIDOR/TT</p></text><text title="Stor brand i skogen" author="8 Sidor" url="https://8sidor.se/sverige/2021/06/stor-brand-i-skogen-2/" date="2021-06-21 07:53:35" tags="|Sverige|brand|brand i skogen|Mönsterås|skogsbrand|skogsbränder|"><p>Det brinner i skogen
utanför Mönsterås i Småland.
Branden började förra veckan.
Under helgen har många
brandmän arbetat
med att släcka branden.
De har fått hjälp av flygplan
och helikoptrar som
har släppt vatten över elden.</p>
<p>På måndagen var branden
under kontroll.
Den sprider sig inte längre.
Men det kommer att ta
lång tid innan den är helt släckt.</p>
<p>Det är mycket torrt
i stora delar av Sverige.</p>
<p>8 SIDOR</p></text><text title="Plats att minnas kvinnor" author="8 Sidor" url="https://8sidor.se/kultur/2021/06/plats-att-minnas-kvinnor/" date="2021-06-21 08:12:15" tags="|Kultur|1600-talet|Härnösand|häxa|häxor|"><p>Härnösand ska ordna en plats
för att folk ska minnas kvinnorna
som blev kallade för häxor.</p>
<p>Det var på 1600-talet.
Det var människor i kyrkan som sa
att en del kvinnor var farliga.
De sa att kvinnorna
hade fått djävulen i sig.
De sa att kvinnorna åkte till Blåkulla
och träffade djävulen.
De sa att kvinnor
tog med sig barn dit.</p>
<p>Kvinnorna blev kallade för häxor.
Kyrkan bestämde att misstänkta häxor
skulle bli dödade.
I Sverige blev över 300 människor
dödade som häxor.
Kvinnor som kallades häxor
kunde bli brända på bål.</p>
<p>I Härnösands kommun ska 120 människor
ha blivit dödade som häxor.</p>
<p>– Det här var vanliga oskyldiga kvinnor.</p>
<p>Det säger Agneta Nyholm
till Sveriges Radio P4.
Hon har kämpat länge för
en plats för att minnas kvinnorna.</p>
<p>Nu har kommunen i Härnösand
bestämt att de betalar 500 tusen kronor
för en sådan plats.
Det är ännu inte klart
var platsen ska vara.
Det är inte heller klart
hur platsen ska se ut.</p>
<p>Agneta Nyholm vill att platsen
ska ge kvinnor kraft.</p>
<p>År 1779 tog Sverige bort lagen
om att döda misstänkta häxor.</p>
<p>8 SIDOR</p></text><text title="Män skadar klimatet mest" author="8 Sidor" url="https://8sidor.se/vardags/2021/06/man-skadar-klimatet-mest/" date="2021-06-21 08:14:44" tags="|Vardags|ändringar i klimatet|avgaser|bilar|klimatet|kött|semester|växthusgaser|vegetarisk mat|"><p>Forskare har undersökt
hur män och kvinnor
använder sina pengar.</p>
<p>Män köper saker
som förstör klimatet mer
jämfört med kvinnor.</p>
<p>Män köper till exempel mer bensin
eftersom män kör mer bil än kvinnor.
Och bilar släpper ut gaser
som skadar klimatet.</p>
<p>Kvinnor köper fler saker
till hemmet jämfört med män.
Det är saker som inte släpper ut
lika mycket gaser.</p>
<p>Det är ganska enkelt för alla människor
att minska sina utsläpp
av gaser som skadar klimatet,
säger forskarna.</p>
<p>Alla kan minska sina utsläpp
med nästan hälften.
Utan att göra stora ändringar.
Människor kan ändra på
flera saker i sina liv,
säger forskare.</p>
<p>Här är några av sakerna:</p>
<ul>
<li>Semester: Åk mindre bil och flyg,
åk mer tåg. Åk inte så långt.</li>
<li>Mat: Ät mindre kött.</li>
<li>Saker till hemmet: Köp mindre nytt,
köp mer begagnade saker
och laga saker när det går.</li>
</ul>
<p><strong>Varför ska vi ändra oss?
</strong>
– Vi måste minska utsläppen
av gaser som skadar klimatet.
Alla måste göra sitt.
Det här är ändringar som vi kan
göra här och nu. Det gör mycket
om många ändrar sig.</p>
<p>Det säger forskaren
Annika Carlsson Kanyama.</p>
<p>8 SIDOR/TT</p></text><text title="Tester kan ha varit falska" author="8 Sidor" url="https://8sidor.se/sverige/2021/06/tester-kan-ha-varit-falska/" date="2021-06-21 08:16:16" tags="|Sverige|brott|corona|coronatest|coronatester|falska tester|tester för viruset corona|tester viruset corona|viruset corona|"><p>Poliserna misstänker
att företagen Doktorgruppen
och Provtagning.com
har sålt falska tester
för viruset corona.</p>
<p>Över 100 tusen personer
kan ha köpt de falska testerna.</p>
<p>Den som tog testet
skulle få veta om
den var sjuk i viruset corona.</p>
<p>Men tidningen Aftonbladet
skriver att företagen
aldrig tog reda på
vad testerna visade.</p>
<p>Företagen sa
till sina kunder
att testerna visade
att kunderna inte hade corona.</p>
<p>Experter säger
att det är mycket allvarligt.</p>
<p>Det finns en risk
att många människor
som har varit smittade av viruset
har smittat andra.</p>
<p>I slutet av förra veckan
grep poliserna tre personer
som har med företaget att göra.
De är misstänkta för att ha
lurat sina kunder och ha gjort
det lättare för corona
att spridas i samhället.</p>
<p>Poliserna tror att
ytterligare tre personer
är inblandade.</p>
<p>8 SIDOR/TT</p></text><text title="27 döda i olycka i Peru" author="8 Sidor" url="https://8sidor.se/varlden/2021/06/27-doda-i-olycka-i-peru/" date="2021-06-21 08:23:50" tags="|Världen|Nazca|Peru|trafikolycka|"><p>Minst 27 personer har dött
i en olycka med en buss
i landet Peru.</p>
<p>Bussen körde människor
som jobbade i en gruva
i bergen Anderna.
Den var på väg från
området Nazca till staden Arequipa
när den körde av vägen.</p>
<p>Bussen föll ner
i en 400 meter djup ravin.</p>
<p>Det är den andra svåra
olyckan i trafik
på tio dagar i Peru.</p>
<p>Nyligen störtade en annan buss
också nerför ett berg.
Det hände i området La Libertad.
I den olyckan dog 17 personer.</p>
<p>8 SIDOR/TT</p></text><text title="Extrem värme i Kalmar" author="8 Sidor" url="https://8sidor.se/sverige/2021/06/extrem-varme-i-kalmar/" date="2021-06-21 08:27:56" tags="|Sverige|extrem värme|SMHI|sommar|väder|vädret|värmebölja|"><p>Det har varit mycket varmt
i delar av Sverige.</p>
<p>På torsdagen förra veckan
var det 34,6 grader i Målilla i Småland.
Det är varmaste dagen i juni
i Sverige sedan år 1947.</p>
<p>Och värmen kommer
att fortsätta ett tag till.</p>
<p>Det blir mycket varmt
i södra Sverige
och i delar av mellersta Sverige.
Det säger experterna
på myndigheten SMHI.</p>
<p>Extra varmt blir det i Kalmar län.
Där varnar SMHI för extrem värme.</p>
<p>Det är mycket ovanligt
med varningar om extrem värme
i Sverige.
Det händer bara när det varit
30 grader eller mer
fem dygn i rad.</p>
<p>– Värmen fortsätter till
början av nästa vecka.
I Kalmar blir det 30 grader
fram till på onsdag.</p>
<p>Det säger Alexandra Ohlsson
på SMHI.</p>
<p>I östra delarna av Sverige
och i Norrland har det
varit både åska och regn.
Det blir troligen mer åska och regn
i flera av områdena
på måndagen och tisdagen.</p>
<p>8 SIDOR/TT</p></text><text title="Statsministern måste sluta" author="8 Sidor" url="https://8sidor.se/sverige/2021/06/statsministern-maste-sluta/" date="2021-06-21 09:13:15" tags="|Alla Väljare|Sverige|kris i regeringen|misstroendeomröstning|regeringens kris|"><a href="https://8sidor.se/web_inrikes-5278/"><img alt="En bild över riksdagens stora sal. Politiker sitter i alla bänkar." class="attachment-thumbnail size-thumbnail" height="69" src="https://8sidor.se/wp-content/uploads/2021/06/riks.jpg" width="128" /></a>
<a href="https://8sidor.se/web_inrikes-5276/"><img alt="Löfven med munskydd knäpper sin kavaj.Han ser allvarlig ut." class="attachment-thumbnail size-thumbnail" height="69" src="https://8sidor.se/wp-content/uploads/2021/06/lovet.jpg" width="128" /></a>
<p>Stefan Löfven måste sluta
som statsminister.
Det betyder att hela
regeringen måste sluta.</p>
<p>Det bestämde politikerna
i riksdagen på måndagen.
Det har aldrig hänt tidigare
att en statsminister i Sverige
tvingas att sluta.</p>
<p>Stefan Löfven kan bestämma
att det blir ett nytt val i Sverige.
Valet blir då troligen i september.
Det vanliga valet ska vara nästa år.</p>
<p>Vänsterpartiet, Sverigedemokraterna,
Moderaterna och Kristdemokraterna
ville att regeringen ska sluta.
De röstade mot Stefan Löfven.</p>
<p>Socialdemokraterna och Miljöpartiet
röstade ja till regeringen.</p>
<p>Centerpartiet och Liberalerna
valde att inte rösta.</p>
<p>Det var Vänsterpartiet som först
föreslog att regeringen skulle sluta.
Vänsterpartiet är missnöjda
med att regeringen vill
ha nya regler för bostäder.</p>
<p>8 SIDOR</p></text><text title="Nya undersökningar av Estonia" author="8 Sidor" url="https://8sidor.se/sverige/2021/06/nya-undersokningar-av-estonia/" date="2021-06-21 09:32:41" tags="|Sverige|Estonia|fartygsolycka|"><a href="https://8sidor.se/undervattensbild-estonia-2/"><img alt="En svartvit bild tagen under vattnet. Vi ser bokstäver på fartygets sida. Bokstäverna &quot;onia&quot; och under &quot;inn&quot;" class="attachment-thumbnail size-thumbnail" height="69" src="https://8sidor.se/wp-content/uploads/2021/06/estonia-NYy.jpg" width="128" /></a>
<a href="https://8sidor.se/sverige/2021/06/nya-undersokningar-av-estonia/attachment/estonia-raddning/"><img alt="En helikopter i luften vinschar upp någon från en orange livbåt i havet." class="attachment-thumbnail size-thumbnail" height="69" src="https://8sidor.se/wp-content/uploads/2021/06/raddning2.jpg" width="128" /></a>
<a href="https://8sidor.se/sverige/2021/06/nya-undersokningar-av-estonia/attachment/sweden-estonia-ferry/"><img alt="Ett bärgningsfartyg tar upp bogvisiret ur vatten på natten." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlZI-s2bogvisir6r4Tic-nh.jpg" width="128" /></a>
<a href="https://8sidor.se/sverige/2021/06/nya-undersokningar-av-estonia/attachment/web_inrikes-5277/"><img alt="En grå bild på en spricka på fartyget filmat under vatten." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210527-estonia-f96a0452-a001nh.jpg" width="128" /></a>
<a href="https://8sidor.se/sverige/2021/06/nya-undersokningar-av-estonia/attachment/estoniamonumentet/"><img alt="Två höga stenstoder med inristade namn." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlTsaIk-_1Xminne5U-nh.jpg" width="128" /></a>
<a href="https://8sidor.se/sverige/2021/06/nya-undersokningar-av-estonia/attachment/210524-finlandfarjemord-1c59e15d-a001nh/"><img alt="En bild på fartyget innan det sjönk." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210524-finlandfarjemord-1c59e15d-a001nh.jpg" width="128" /></a>
<p>Det ska bli nya undersökningar
vid fartyget Estonia.
Det säger myndigheten
Statens haverikommission.</p>
<p>Beslutet kommer efter
att en film visat
att det finns hål i Estonia
som ingen känt till tidigare.</p>
<p>Sverige ska undersöka
när hålen blev till.
Om fartyget fick hålen innan
eller efter Estonia sjönk.</p>
<p>Tidigare har det inte gått
att undersöka Estonia
på havets botten.
Sverige och flera andra länder
har haft en lag som förbjudit det.
Men nu blir lagen ändrad
den 1 juli.</p>
<p>De första undersökningarna
startar den 8 juli.
De ska hålla på i tio dagar.
Det kommer att bli fler
undersökningar senare.</p>
<p>8 SIDOR/TT</p></text><text title="Inte klart vad som händer" author="8 Sidor" url="https://8sidor.se/sverige/2021/06/inte-klart-vad-som-hander/" date="2021-06-21 10:17:35" tags="|Alla Väljare|Sverige|kris för regeringen|kris i regeringen|regeringens kris|Stefan Löfven|"><p>Riksdagen har bestämt
att regeringen måste sluta.
Det bestämde de på måndagen.
De flesta politiker i riksdagen tycker
att regeringen gjort ett dåligt jobb.</p>
<p>Men vad som ska hända nu
är inte klart.
Statsminister Stefan Löfven
vill fundera på det.</p>
<p>Han har två saker
att välja emellan.
Han kan bestämma
sig för att sluta.
Då ska riksdagens talman
hitta en ny statsminister.</p>
<p>Men Stefan Löfven
kan också bestämma
att det blir ett nytt val.
Valet ska vara
om högst tre månader.</p>
<p>– Vi måste fundera noga.
Jag vill göra det som är bäst
för Sverige, säger Stefan Löfven.</p>
<p>Han säger att han ska prata
med andra partier.</p>
<p>Stefan Löfven har högst
en vecka på sig att bestämma
vad som ska hända.</p>
<p>Riksdagen har aldrig tidigare
röstat för att en statsminister
ska sluta.</p>
<p>8 SIDOR</p></text><text title="Mamma blir dömd till fängelse" author="8 Sidor" url="https://8sidor.se/sverige/2021/06/mamma-blir-domd-till-fangelse/" date="2021-06-21 13:01:14" tags="|Sverige|3-åring dödad|3-åring dog|Lilla hjärtat|Norrköping|"><p>Förra året dog
en treårig flicka.
Det hände i Norrköping.
Flickan blev hittad död
i en lägenhet
hemma hos sina föräldrar.
Flickan hade skador på huvudet
och droger i kroppen.</p>
<p>Många tidningar
har skrivit om flickan.
Hon har blivit kallad
för Lilla hjärtat.</p>
<p>Efter flickans död
så blev mamman misstänkt
för brott mot flickan.</p>
<p>Först var det en rättegång
i domstolen tingsrätten.
Då blev mamman dömd för brottet
vållande till annans död.
Hon fick ungefär två år i fängelse.</p>
<p>Flera personer
klagade på domen.</p>
<p>Och nu har det varit
en ny rättegång
i domstolen hovrätten.
Domstolen dömer mamman
för brottet dråp.
Och för brott med droger.</p>
<p>Nu blir straffet
mycket hårdare.
Mamman blir dömd
till åtta års fängelse.</p>
<p>Flickan hade länge bott
hos en annan familj.
Men en domstol bestämde
att hon skulle flytta hem
till sina föräldrar.
Efter tio månader hos föräldrarna
så blev flickan hittad död.</p>
<p>8 SIDOR/TT</p></text><text title="Överraskning när Sverige vann" author="8 Sidor" url="https://8sidor.se/sport/2021/06/overraskning-nar-sverige-vann/" date="2021-06-22 06:55:50" tags="|Sport|basket|EM i basket 2021|Frida Eldebrink|"><p>Just nu är det EM i basket för damer.
I måndags spelade Sverige
åttondelsfinal mot Italien.</p>
<p>Italien var favoriter.
Men Sverige vann.
Det var en stor överraskning.</p>
<p>Och Sverige vann
med många poäng.
Sverige vann med 64-46.</p>
<p>– Jag är stolt över
alla tjejerna i laget.
De gör en fantastisk match.</p>
<p>– Det var vårt spel i försvaret
som fungerade.
Italien kunde inte komma framåt,
säger spelaren Frida Eldebrink.</p>
<p>Det var hon som gjorde
flest poäng för Sverige.
Hon gjorde 22 poäng.</p>
<p>Nu ska Sverige spela
kvartsfinal mot Belarus.
Den matchen är i morgon
onsdag klockan 18.00.
Du kan se den
på sajten SVT Play.</p>
<p>8 SIDOR/TT</p></text><text title="Hemmet måste stänga" author="8 Sidor" url="https://8sidor.se/sverige/2021/06/hemmet-maste-stanga/" date="2021-06-22 06:57:31" tags="|Sverige|försvunnen pojke|Hagfors|pojke|"><p>Förra veckan försvann
en femårig pojke i Hagfors
i Värmland.</p>
<p>Senare hittade poliserna
honom död.
Han hade drunknat i en å
nära där han bodde.</p>
<p>Pojken bodde inte
med sin familj.
Han bodde på ett särskilt hem
för barn i Hagfors.
Där bor barn som har problem
att bo hemma.
Där jobbar personer
som ska ta hand om barnen.</p>
<p>Hemmet har tidigare fått kritik
för hur de har jobbat med barnen.
Nu har myndigheten Ivo
bestämt att hemmet måste stänga.
Ivo säger att det är farligt
för barn att vara där.</p>
<p>Företaget som har hemmet
har klagat på beslutet.
Det berättar SVT Värmland.</p>
<p>Många som bor i Hagfors
är ledsna över det som hänt.
Vuxna och barn har lämnat
blommor, ljus och teckningar
på platsen där pojken dog.</p>
<p>Poliser fortsätter att undersöka
vad som hände när pojken försvann.</p>
<p>8 SIDOR</p></text><text title="För lite personal på förlossningar" author="8 Sidor" url="https://8sidor.se/sverige/2021/06/for-lite-personal-pa-forlossningar/" date="2021-06-22 06:57:40" tags="|Sverige|barnmorskor|förlossningar|problem i vården|sjukhus|sjukvård|vård|vårdpersonal|"><p>Många sjukhus i Sverige
kämpar med att försöka
ge sin personal
semester i sommar.
De måste hitta annan personal
som kan jobba i stället.</p>
<p>Det är extra svårt på
sjukhusens avdelningar
för förlossningar.</p>
<p>Nästan 80 procent
av alla avdelningar
för förlossningar
har inte hittat personal
så att det räcker i sommar.
Det visar en undersökning.</p>
<p>Åsa Celander är chef
på förlossningen i Hudiksvall.</p>
<p>– Det är extra svårt i år
med personal, säger hon.</p>
<p>För att försöka lösa problemet
så tar många sjukhus in
barnmorskor som gått i pension.
Och de hyr också in
personal från olika företag.</p>
<p>Det finns risk att vissa
kvinnor inte kan åka till
det sjukhus som det var tänkt.
De måste åka till ett annat
sjukhus för att föda
nu under sommaren.</p>
<p>Det säger lite mer än hälften
av sjukhusen som var med
i undersökningen.</p>
<p>8 SIDOR/TT</p></text><text title="Sverige klart för slutspel" author="8 Sidor" url="https://8sidor.se/sport/2021/06/sverige-klart-for-slutspel-7/" date="2021-06-22 07:28:00" tags="|Sport|EM i fotboll 2021|fotboll|"><p>Sverige får vara med
i slutspelet i EM
i fotboll för herrar.
Sverige ska få spela
åttondelsfinal.</p>
<p>Det blev klart i måndags.
Då var det flera matcher i EM.
Sverige spelade inte.
Men resultaten i matcherna
hjälpte Sverige.</p>
<p>Sverige har en match
kvar i sin grupp.
Då spelar Sverige
mot Polen.
Den matchen är i morgon
onsdag klockan 18.00.
TV4 visar matchen på tv.</p>
<p>Efter den matchen vet vi
vilket lag som Sverige ska
spela mot i åttondelsfinal.</p>
<p>8 SIDOR</p></text><text title="Adoptioner ska undersökas" author="8 Sidor" url="https://8sidor.se/sverige/2021/06/adoptioner-ska-undersokas/" date="2021-06-22 07:38:32" tags="|Alla Väljare|Sverige|adoptioner|Dagens Nyheter|regeringen|undersökning|"><p>Experter ska undersöka
adoptioner av barn till Sverige
från andra länder.
Barn har blivit stulna.</p>
<p>Barn har blivit stulna
och sedan adopterade
till andra länder,
bland annat till Sverige.</p>
<p>Det har tidningen
Dagens Nyheter avslöjat.
Det handlar till exempel
om barn från Chile i Sydamerika
och barn från Kina i Asien.</p>
<p>Mammor har också
blivit tvingade att lämna bort
sina barn för adoption.</p>
<p>Nu har regeringen
ordnat en grupp med experter.
Efter sommaren ska de börja
undersöka adoptioner
som gjordes till Sverige
fram till 2010-talet.</p>
<p>Det gäller särskilt adoptioner
från Chile och Kina.
Men det kan bli fler länder också.</p>
<p>– Människor i Sverige
vill veta hur adoptionerna
verkligen har gått till.</p>
<p>Det säger ministern
Lena Hallengren
till Dagens Nyheter.</p>
<p>8 SIDOR/TT</p></text><text title="Belarus blir straffat av EU" author="8 Sidor" url="https://8sidor.se/varlden/2021/06/belarus-blir-straffat-av-eu/" date="2021-06-22 08:09:53" tags="|Världen|Belarus|EU|"><p>Belarus är inte ett fritt land.
Där finns inga fria val.
Och den som protesterar mot
ledaren Aleksandr Lukasjenko
riskerar att bli tagen av poliser.</p>
<p>EU har sedan länge straffat Belarus
på olika sätt för det.
Bland annat får inte
de viktigaste politikerna
och företagen resa till länderna i EU.
De som har pengar
på banker i EUs länder
är stoppade från att använda dem.
Det handlar om över hundra personer.</p>
<p>Nu har EU bestämt
att straffa 78 personer till
och åtta företag
på samma sätt.</p>
<p>Det gäller politiker, domare,
chefer för fängelser
och andra personer.
Det säger Josep Borrell
som är minister i EUs regering.</p>
<p>EUs länder planerar också
att stoppa en del av
handeln med Belarus.</p>
<p>– Det här kommer att skada
ekonomin i Belarus allvarligt,
säger Josep Borrell.</p>
<p>Med straffen vill EU
visa Belarus
att det är fel att behandla
folket på ett dåligt sätt.</p>
<p>8 SIDOR/TT</p></text><text title="Han vill bli statsminister" author="8 Sidor" url="https://8sidor.se/sverige/2021/06/han-vill-bli-statsminister/" date="2021-06-22 08:14:26" tags="|Alla Väljare|Sverige|kris för regeringen|kris i regeringen|Moderaterna|regeringens kris|Stefan Löfven|Ulf Kristersson|"><p>I måndags bestämde
riksdagen att statsminister
Stefan Löfven måste sluta.</p>
<p>Stefan Löfven funderar
nu på vad som ska hända.
Han kan låta riksdagens
talman hitta en ny statsminister.
Han kan också bestämma
att det blir ett nytt val.</p>
<p>Moderaternas ledare
Ulf Kristersson säger
att han vill bli statsminister.</p>
<p>– Sverige kan få en ny regering.
Det finns partier som kan samarbeta i en regering.
Jag är beredd att bli statsminister,
säger Ulf Kristersson till Sveriges Radio.</p>
<p>Det är redan klart
att Ulf Kristerssons parti Moderaterna
ska samarbeta med Kristdemokraterna
och Sverigedemokraterna.</p>
<p>Liberalerna vill troligen
också samarbeta med Moderaterna.</p>
<p>Därför är det viktigt
hur Centerpartiet gör.
Den person som Centerpartiet
röstar på kan bli statsminister.</p>
<p>– Centerpartiet får bestämma
om det ska bli en ny regering
där jag är statsminister,
säger Ulf Kristersson.</p>
<p>De senaste åren har
Socialdemokraterna
och Miljöpartiet
varit i regeringen.
De har haft hjälp
av Centerpartiet och Liberalerna.
Men Liberalerna vill
troligen inte samarbeta
mer med Socialdemokraterna.</p>
<p>Stefan Löfven pratar
med flera partier.
Han vill ha hjälp
för att kunna fortsätta
att vara statsminister.</p>
<p>8 SIDOR</p></text><text title="Han vann valet i Armenien" author="8 Sidor" url="https://8sidor.se/varlden/2021/06/han-vann-valet-i-armenien/" date="2021-06-22 09:31:42" tags="|Världen|Armenien|Azerbajdzjan|Nagorno-Karabach|"><p>Det har varit val
i landet Armenien.
Folket röstade på vilka
partier som ska vara med
i riksdagen.</p>
<p>Det var ledaren Nikol Pasjinjan
och hans parti som vann valet.
De fick mer än hälften
av rösterna.</p>
<p>Hans motståndare säger
att det var fusk i valet.
De vill klaga på det.</p>
<p>Men experter från andra länder
var i landet och kontrollerade valet.
De säger att det inte
var fusk i valet.</p>
<p>Valet var ett extra val.
Armenien var i krig förra året.
Då blev det kris i politiken.
Därför ville ledaren
ha ett extra val.</p>
<p>Kriget handlade om området
Nagorno-Karabach.
Armenien och grannlandet
Azerbajdzjan krigade om det.
Länderna har varit osams
om området länge.</p>
<p>Flera tusen människor
blev dödade i kriget.
I höstas blev det
paus i kriget.</p>
<p>8 SIDOR/TT</p></text><text title="Hon protesterar" author="8 Sidor" url="https://8sidor.se/sverige/2021/06/hon-protesterar/" date="2021-06-22 09:34:53" tags="|Alla Väljare|Sverige|bostadstillägg|Försäkringskassan|regeringen|sjukersättning|"><p>Många som är sjuka
eller har en funktionsnedsättning
kan inte ha ett vanligt jobb.
De får pengar från staten
som kallas bidrag.</p>
<p>En av personerna som får bidrag
är Ellinore Holmer i Hudiksvall.
Hon är 31 år och bor
i en egen lägenhet.
Hon har autism som är
en funktionsnedsättning.</p>
<p>Därför får hon bidrag
som hon ska leva på.
Men Ellinore Holmer tycker
att bidraget är för litet.
Det är svårt att leva
på pengarna, berättar hon.</p>
<p>Hon får ett bidrag
som heter sjukersättning.
Och ett bidrag som heter
bostadstillägg.</p>
<p>Ellinore Holmer berättar
att när hon betalat hyra, el, telefon
och andra saker så har hon ungefär
två tusen kronor kvar i månaden.
Det är pengar som ska räcka
till mat, mediciner, kläder och annat.</p>
<p>– Det är omöjligt att leva på pengarna.
Jag får låna av mina föräldrar.
De ska inte behöva hjälpa mig.
Vissa månader har jag gått
till kyrkan för att få hjälp med pengar,
säger Ellinore Holmer till <strong>8 Sidor</strong>.</p>
<p>Hon vet att hon inte är ensam
om att ha det så här.
Det finns fler i Sverige
som har det likadant.</p>
<p>– Sverige ska vara ett bra land
som hjälper alla människor.
Men så är det inte,
säger Ellinore Holmer.</p>
<p>– Det är inte bara jag
som behöver hjälp.
Alla som behöver hjälp
borde få det.
Alla har rätt att få
så mycket pengar att de
kan leva ett vanligt liv,
säger hon.</p>
<p>Nu protesterar hon.
Hon har skrivit brev
till regeringen.
Hon vill att alla
som behöver bidraget
ska få mer pengar.
Bidraget borde höjas,
tycker hon.</p>
<p>– Det är jobbigt att kämpa för det här.
Men jag är envis.
Och jag tänker inte ge upp,
säger Ellinore Holmer.</p>
<p><a href="https://8sidor.se/alla-valjare/2021/06/ska-ni-hoja-bidraget/" rel="noopener noreferrer" target="_blank">Gå hit för att läsa vad partierna tycker om bidragen</a></p>
<p>MARTIN HANBERG/8 SIDOR</p></text><text title="Ska ni höja bidraget?" author="8 Sidor" url="https://8sidor.se/alla-valjare/2021/06/ska-ni-hoja-bidraget/" date="2021-06-22 09:35:52" tags="|Alla Väljare|aktivitetsersättning|bidrag|bostadstillägg|Försäkringskassan|Läsarfråga|läsarfrågor|sjukersättning|"><p><strong>8 Sidor</strong> har fått en fråga
från läsaren Andreas.
Frågan handlar om bidrag
till människor som är sjuka
eller har en funktionsnedsättning.</p>
<p>Så här skriver Andreas:</p>
<p>– Jag skulle vilja veta
vad de olika partierna
vill göra för oss som har sjukersättning
och aktivitetsersättning.</p>
<p>– Jag vill veta om partierna
vill höja ersättningen
eller sänka skatten på den.
Eftersom vi betalar högre skatt.</p>
<p>– Jag undrar också om partierna
vill höja vad du kan få som mest i bostadstillägg
till 7000 kronor eller 8000 kronor.
Många som har sjukersättning
och aktivitetsersättning
använder också bostadstillägget.</p>
<p>– Jag tycker att det är dags
att höja bostadstillägget
eftersom det inte följer med
att hyrorna blir högre,
skriver Andreas.</p>
<p>Så här svarar partierna
på frågan från Andreas:</p>
<p><strong>Socialdemokraterna </strong></p>
<p>Vi socialdemokrater vill höja taket
i bostadstillägget för de som har
sjukersättning och aktivitetsersättning.
Så att det blir på samma nivå
som för ålderspensionärer.</p>
<p>Just nu är det en undersökning
som handlar om sjukersättningen
och aktivitetsersättningen.
Den ska komma med förslag
på förändringar.
Den kommer i sommar.
Vi väntar på att se förslagen.</p>
<p>Vi socialdemokrater vill
att alla ska betala lika mycket skatt.
Personer med bidrag
ska inte betala mer skatt
än personer som arbetar.</p>
<p><strong>Sverigedemokraterna</strong></p>
<p>Sverigedemokraterna tycker
att den som är sjuk ska få
ekonomisk trygghet
och den bästa hjälpen.
Därför har vi flera förslag
för att göra sjukersättningen starkare.</p>
<p>Och vi vill att Försäkringskassan
och Arbetsförmedlingen
ska ha mer samarbete.</p>
<p><strong>Centerpartiet</strong></p>
<p>Det är en viktig fråga,
som vi jobbar med.
För oss är det viktigt
att det inte blir ännu svårare
för dem som redan har det svårt.</p>
<p>Någon höjning av bostadstillägget
är inte aktuellt.</p>
<p><strong>Vänsterpartiet</strong></p>
<p>Vänsterpartiet vill
höja sjukersättningen
och aktivitetsersättningen.
Och sänka skatten på dem
så att det blir samma skatt
som för dem som arbetar.</p>
<p>Vi vill också höja vad du kan få
som mest i bostadstillägg så att det
blir samma som för pensionärer.</p>
<p>Med våra förslag kommer en person
med sjukersättning eller aktivitetsersättning
att ha två tusen kronor mer i månaden,
efter skatt.</p>
<p><strong>Liberalerna</strong></p>
<p>Liberalerna vill att personer
med sjukersättning
och aktivitetsersättning
ska ha en bra ekonomi.</p>
<p>Det kan bli ordnat genom
höjd ersättning, sänkt skatt
eller ett höjt bostadstillägg.
Vi kommer att presentera
ett förslag om det i höst.</p>
<p>För oss är det viktigt att de personer
som vill och kan börja jobba igen
ska ha möjlighet att göra det.</p>
<p><strong>Miljöpartiet</strong></p>
<p>Miljöpartiet tycker att det måste
bli bättre för personer med sjukersättning
och aktivitetsersättning.
Vi vill höja ersättningarna
och bostadstillägget.</p>
<p>Vi vill också att det ska bli enklare
att prova att jobba eller studera
utan att behöva vara orolig
för ersättningen.</p>
<p>Miljöpartiet håller på med
ett arbete om social rättvisa.
I höst är förslagen klara.</p>
<p>—————</p>
<p>Det har inte kommit svar
från Moderaterna
och Kristdemokraterna.</p>
<p><a href="https://8sidor.se/sverige/2021/06/hon-protesterar/" rel="noopener noreferrer" target="_blank">Gå till en text om Ellinore Holmer som protesterar</a></p>
<p>8 SIDOR</p></text><text title="Vaccin från 16 år" author="8 Sidor" url="https://8sidor.se/sverige/2021/06/vaccin-fran-16-ar/" date="2021-06-22 11:34:21" tags="|Sverige|vaccin mot viruset corona|viruset corona|"><p>Det är bara vuxna
över 18 år som kan
få vaccin mot viruset corona
i Sverige.</p>
<p>Men nu har Sverige bestämt
att ungdomar i gymnasiet
också ska få vaccin.
Det handlar om de som är
16 år och 17 år.</p>
<p>– Det är för att skydda unga
mot allvarlig sjukdom.
Och för att minska risken
att smittan sprider sig.</p>
<p>Det säger Johan Carlson
på Folkhälsomyndigheten
på en träff med journalister.</p>
<p>Det är Sveriges regioner
som ger vaccin.
De ska börja ge vaccin
till ungdomarna när de
är klara med de vuxna.
Det kan bli tidigast i augusti.</p>
<p>Nu ska alla regioner
i Sverige bestämma ett datum
tillsammans när unga
ska börja få vaccin.</p>
<p>Det finns vaccin som är testat
och godkänt för unga
som är 12 år och äldre.
Det är vaccinet
från Pfizer-Biontech.</p>
<p>Därför ska unga från tolv år
som har vissa sjukdomar
eller vissa problem med hälsan
också kunna få vaccinet.</p>
<p>8 SIDOR</p></text><text title="17-åring dömd för mord" author="8 Sidor" url="https://8sidor.se/sverige/2021/06/17-aring-domd-for-mord/" date="2021-06-22 13:01:00" tags="|Sverige|dödsskjutning|dödsskjutningar|Eskilstuna|skjutning|skjutningar|"><p>I september förra året
blev en 16-årig pojke
skjuten till döds.
Det hände utomhus
i staden Eskilstuna.</p>
<p>Poliserna tog fast
en annan pojke.
Han är i dag 17 år.
Han blev misstänkt
för mordet.</p>
<p>Men i den första
rättegången
blev han friad.
Domstolen sa att bevisen
mot honom inte räckte.</p>
<p>Men flera personer
klagade på domen.
Därför blev det en ny rättegång
i domstolen hovrätten.</p>
<p>Där blev det annorlunda.
Den här gången blir
17-åringen dömd för mord.
Domstolen säger att bevisen räcker.
Straffet blir att han ska
vara inlåst i nästan tre år.
Han ska få ungdomsvård</p>
<p>Mordet kan bero på
att pojkarna var med
i olika grupper.
Gängen höll på att bråka.</p>
<p>17-åringen har hela tiden
sagt att han är oskyldig.</p>
<p>8 SIDOR/TT</p></text><text title="Många personer sjuka länge" author="8 Sidor" url="https://8sidor.se/sverige/2021/06/manga-personer-sjuka-lange/" date="2021-06-22 13:55:54" tags="|Sverige|corona|Covid-19 .|långtidscovid|viruset corona|"><p>Sjukdomen vi får
när vi blir smittade av viruset corona
kallas covid-19.
En del vuxna blir sjuka länge.
Det kallas för långtidscovid.</p>
<p>I höstas upptäckte läkare
att många inte blev helt friska
från covid-19.</p>
<p>Sedan dess har antalet
människor i Sverige som är sjuka länge
ökat för varje månad.</p>
<p>Nu visar nya siffror
att över 13 tusen personer
har långtidscovid.</p>
<p>Det flesta av dem är väldigt trötta.
Men många kan också
ha problem med lungorna.</p>
<p>Det är fler kvinnor än män
som har fått
diagnosen långtidscovid.</p>
<p>8 SIDOR/TT</p></text><text title="Förbud mot Huawei" author="8 Sidor" url="https://8sidor.se/sverige/2021/06/forbud-mot-huawei/" date="2021-06-22 14:03:39" tags="|Sverige|5G|Huawei|Kina|"><p>Snart har Sverige nätet 5G.
5G är det nyaste och snabbaste
nätet för mobiltelefoner.</p>
<p>Flera företag vill vara med
och jobba med 5G i Sverige.
Ett av företagen
är Huawei från Kina.</p>
<p>Först sa den svenska myndigheten PTS
nej till Huawei.
Det har myndigheter
i andra länder också gjort.
De misstänker att de
som bestämmer i Kina
använder företaget
för att spionera.</p>
<p>Huawei klagade på beslutet.
Men nu har en domstol bestämt
att Huawei ska fortsätta bli stoppade
från att jobba med 5G i Sverige.</p>
<p>Domstolen säger att de bryr sig
om Sveriges säkerhet.</p>
<p>Huawei säger att de inte har något
med staten i Kina att göra.
Företaget kan klaga på den nya domen.
Det är inte känt om de kommer att göra det.</p>
<p>8 SIDOR/TT</p></text><text title="Poliserna får kritik" author="8 Sidor" url="https://8sidor.se/sverige/2021/06/poliserna-far-kritik-3/" date="2021-06-22 14:07:09" tags="|Sverige|Justitieombudsmannen|kritik mot polisen|Palmemordet|utredning|"><p>För ett år sedan
berättade polisernas chefer
vem de trodde hade mördat
statsministern Olof Palme.</p>
<p>Palme blev skjuten
mitt i Stockholm
den 28 februari 1986.</p>
<p>Cheferna sa
att deras utredning
visade att en man
som hette Stig Engström
förmodligen var mördaren.</p>
<p>Det gjorde många personer arga.
Stig Enström var död
när poliserna sa att han
kunde vara mördaren.</p>
<p>Poliserna hade inte hittat
något vapen och inget bevis.
Och Stig Engström hade själv
inte erkänt mordet.</p>
<p>Nu säger myndigheten JO
att det var fel
att peka ut Stig Engström.</p>
<p>I Sverige är alla oskyldiga
fram till dess att de blir
dömda i en domstol.
Det är en viktig regel.</p>
<p>– Man ska visa hänsyn
och försiktighet.</p>
<p>Det säger Per Lennerbrant.
Han jobbar på myndigheten JO.</p>
<p>– Cheferna borde ha
gjort ett bättre jobb,
säger Per Lennerbrant.</p>
<p>JO är en förkortning
för Justitieombudsmannen.
JO jobbar med att kontrollera
myndigheter i Sverige.</p>
<p>8 SIDOR/TT</p></text><text title="De gör podd i sommar" author="8 Sidor" url="https://8sidor.se/kultur/2021/06/de-gor-podd-i-sommar/" date="2021-06-23 06:51:08" tags="|Kultur|ABF|ny podd|podd|poddar|sommar|Sommar i P1|Talet|"><p>Hela sommaren kan vi lyssna
på programmet <strong>Sommar i P1</strong>.
Det går i Sveriges Radio.
Varje dag talar en ny person.</p>
<p>Men programmet har fått kritik.
En del tycker att de som får prata
är allt för lika varandra.
Nu kommer en ny podd
som liknar Sommar i P1.
Där ska andra personer få prata.</p>
<p>Det är föreningen Streetgäris
och studieförbundet ABF
som har ordnat podden.
Den heter <strong>Talet.</strong></p>
<p>Åtta personer har spelat
in sina berättelser.</p>
<p>– Det är inte bara elitens röster
som ska höras.
Vi behöver fler röster
som visar alla som bor i Sverige.</p>
<p>Det säger Hanna Kharazmi Holmer.
Hon är en av cheferna på ABF,
Arbetarnas bildningsförbund.</p>
<p>Podden går att lyssna på
från och med den 28 juni.
Det är andra sommaren som podden finns.</p>
<p>Du hittar podden på internet.
Bland annat på sajten Spotify.</p>
<p>8 SIDOR</p></text><text title="Stort bråk i Borås" author="8 Sidor" url="https://8sidor.se/sverige/2021/06/stort-brak-i-boras-2/" date="2021-06-23 07:17:52" tags="|Sverige|Borås|bråk|polis|"><p>Det var ett stort bråk
i området Norrby i staden Borås
på tisdagen.
Poliserna fick larm om bråket
vid klockan sju på kvällen.</p>
<p>När de kom dit
var det två stora grupper
som bråkade med varandra.</p>
<p>Runt 100 personer
ska ha varit med i bråket.
Det är inte känt
vad bråket handlade om.</p>
<p>En person blev misshandlad
och fick åka till sjukhus.</p>
<p>Poliserna i Borås fick hjälp
av extra poliser som kom till platsen.
De kallas insatsstyrkan.
Det är poliser som kommer
när det händer något extra allvarligt.</p>
<p>De som bråkade ska också
ha bråkat med poliserna.
En polis fick en flaska i huvudet.
Polisen fick åka till sjukhus.
Men blev inte svårt skadad.</p>
<p>8 SIDOR/TT</p></text><text title="Partier pratar om ny regering" author="8 Sidor" url="https://8sidor.se/sverige/2021/06/partier-pratar-om-ny-regering/" date="2021-06-23 07:32:08" tags="|Alla Väljare|Sverige|kris i regeringen|Morgan Johansson|regeringen|regeringens kris|Stefan Löfven|"><p>Det är ännu inte klart
vad som ska hända
i politiken i Sverige.
Det kan bli en ny regering.
Men det kan också bli ett nytt val.
Det kan ta flera dagar
innan det blir klart.</p>
<p>– Jag tror inte folk
vill att vi har bråttom,
säger Morgan Johansson
i regeringen.</p>
<p>Regeringen har pratat med
Vänsterpartiet och Centerpartiet.
De försöker att komma överens
om vad som ska hända.
Men regeringen vill inte säga
vilka planer som finns.</p>
<p>Morgan Johansson vill inte
säga när regeringen
berättar vad som ska hända.</p>
<p>Statsminister Stefan Löfven
och regeringen måste bestämma
sig senast på måndag.</p>
<p>Om det blir ett nytt val
måste det vara senast
i september.</p>
<p>8 SIDOR/TT</p></text><text title="Växter hotar andra växter" author="8 Sidor" url="https://8sidor.se/vardags/2021/06/vaxter-som-hotar-andra-vaxter/" date="2021-06-23 08:00:56" tags="|Vardags|djur|invasiva arter|naturvårdsverket|sommar|växter|"><a href="https://8sidor.se/vardags/2021/06/vaxter-som-hotar-andra-vaxter/attachment/lupiner-2/"><img alt="Bild på lupiner." class="attachment-thumbnail size-thumbnail" height="69" src="https://8sidor.se/wp-content/uploads/2021/06/24-7-lupin1.jpg" width="128" /></a>
<a href="https://8sidor.se/vardags/2021/06/vaxter-som-hotar-andra-vaxter/attachment/m%c3%b7rdarsnigel-2/"><img alt="En spansk skogsnigel." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdl_ekCx4AwL4I-nh.jpg" width="128" /></a>
<a href="https://8sidor.se/vardags/2021/06/vaxter-som-hotar-andra-vaxter/attachment/web_inrikes-5287/"><img alt="Bild på jätteloka." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlpE5dQwJI2U4-nh.jpg" width="128" /></a>
<p>Det finns djur och växter i Sverige
som gör det svårt
för naturen att fungera
som vanligt.
Blommorna lupiner är en sådan växt.</p>
<p>Växterna och djuren
kommer ofta hit
från andra länder.</p>
<p>Det kan till exempel
vara extra tåliga växter
som någon har köpt
för att ha i trädgården.
Men sedan börjar växterna sprida sig.</p>
<p>– Om sådana växter sprider
sig i naturen kan de kväva
och tränga undan andra växter,
säger Henrik Lange.</p>
<p>Han jobbar på Naturvårdsverket.
Det är den myndighet
som håller koll på naturen i Sverige.</p>
<p>Naturvårdsverket säger
att alla behöver hjälpa till
att stoppa spridningen
av växter som hotar naturen.</p>
<p>Den som äger mark
där det finns växter
som är med på EUs lista
måste ta bort växterna.</p>
<p>Om du ser sådana
djur eller växter kan du rapportera det
till din kommun eller länsstyrelse.
Då hjälper de till att ta bort dem.</p>
<p>Det är också viktigt
att du inte släpper ut
främmande växter eller djur i naturen.</p>
<p>Henrik Lange varnar bland annat
för att tömma akvarium
eller slänga skräp från växter i naturen.</p>
<p>– Det kan finnas djur
eller växter där som
vi inte vill ha i vår natur,
säger han.</p>
<p>ANTON ANDERSSON</p></text><text title="Hårdare lagar för flyktingar" author="8 Sidor" url="https://8sidor.se/sverige/2021/06/hardare-lagar-for-flyktingar/" date="2021-06-23 08:14:05" tags="|Alla Väljare|Sverige|flykting|flyktingar|lag om flyktingar|"><p>Nu har det blivit nya lagar
för flyktingar som söker skydd
i Sverige.
Det bestämde politikerna
i riksdagen i tisdags.</p>
<p>Lagarna har blivit hårdare.
Tidigare har många fått stanna
i Sverige så länge de vill.
Nu ska flyktingar få stanna
i Sverige i tre år.</p>
<p>Alla ska sedan kunna söka
om att få stanna längre.
Det kan de få.
Men då måste de ha ett jobb.</p>
<p>Människor kan också få stanna
om de har starka skäl.
Till exempel om de har varit
många år i Sverige
och har fått ett liv här.</p>
<p>Lagarna börjar gälla den 20 juli.</p>
<p>Det var fyra partier
som röstade ja till lagarna.
Socialdemokraterna, Miljöpartiet,
Centerpartiet och Vänsterpartiet.
Deras röster räckte precis.</p>
<p>Fyra partier röstade nej.
Moderaterna, Sverigedemokraterna,
Kristdemokraterna och Liberalerna.
De vill ha ännu hårdare lagar.</p>
<p>Därför skulle lagarna kunna bli
ännu hårdare efter nästa val.</p>
<p>8 SIDOR</p></text><text title="Ledaren gillar inte musiken" author="8 Sidor" url="https://8sidor.se/varlden/2021/06/ledaren-gillar-inte-musiken/" date="2021-06-23 08:18:45" tags="|Världen|BTS|k-pop|Kim Jung-Un|musik|Nordkorea|Sydkorea|"><a href="https://8sidor.se/varlden/2021/06/ledaren-gillar-inte-musiken/attachment/north-korea-us/"><img alt="Kim Jong-Un i en röd sammetsstol. På bordet framför står en vit kopp." class="attachment-thumbnail size-thumbnail" height="69" src="https://8sidor.se/wp-content/uploads/2021/06/kim-jong-un.jpg" width="128" /></a>
<a href="https://8sidor.se/varlden/2021/06/ledaren-gillar-inte-musiken/attachment/music-grammy-museum/"><img alt="Gruppen BTS står uppradade för fotografer på röda mattan." class="attachment-thumbnail size-thumbnail" height="69" src="https://8sidor.se/wp-content/uploads/2021/06/bts.jpg" width="128" /></a>
<p>K-pop är en sorts musik.
Den kommer från landet Sydkorea.
I Sydkorea är k-pop mycket populärt.
Många lyssnar på musiken.</p>
<p>Många som gillar musiken k-pop
vill också ha sitt hår
i särskilda frisyrer.
En del som gillar k-pop
vill prata och vara som artisterna.</p>
<p>K-pop har blivit populärt
i flera länder i världen.</p>
<p>Nordkorea är grannland
till Sydkorea.
Nu berättar flera medier
att k-pop blivit populärt
i Nordkorea också.</p>
<p>Nordkorea är ett land
som är väldigt stängt.
Människor i Nordkorea
har inte samma frihet
som till exempel folk i Sydkorea.</p>
<p>Nordkoreas ledare Kim Jong-Un
gillar inte att k-pop
är populärt i landet.</p>
<p>Han tycker k-pop är
som en sjukdom
som gör folk dåliga.
Han tycker inte om att människor
vill ha de särskilda frisyrerna.
Han tycker k-pop går emot
den politik han vill ha i landet.</p>
<p>Tidningar och tv i Nordkorea säger
att landet måste få kontroll
över k-popen.
Annars kan det gå dåligt
för Nordkorea, säger de.</p>
<p>Tidningar och tv i Nordkorea
är inte fria att säga vad de vill.
De blir styrda av landets ledare.</p>
<p><strong>BTS</strong> är en grupp som gör k-pop.
BTS är från Sydkorea.
De har sålt flest skivor av alla i Sydkorea.</p>
<p>En ny låt med BTS heter <strong>Butter</strong>.</p>
<p><a href="https://www.youtube.com/watch?v=WMweEpGlu_U&amp;list=PL6Ri1UOk51t7kBdHnKBNP4Y4xn3rNn81A" rel="noopener noreferrer" target="_blank">Gå till sajten Youtube för att höra låten Butter.</a></p>
<p>8 SIDOR/TT</p></text><text title="Fler barn arbetar, säger FN" author="8 Sidor" url="https://8sidor.se/varlden/2021/06/fler-barn-arbetar-sager-fn/" date="2021-06-23 09:29:49" tags="|Världen|barn|barnarbete|FN|viruset corona|"><p>160 miljoner barn i världen
är tvingade att arbeta.
Och för första gången
på 20 år har de blivit fler.</p>
<p>Under tiden med viruset corona
finns det risk att det ökar ännu mer.
Det säger organisationen FN
i en ny undersökning.</p>
<p>Störst är ökningen bland
små barn mellan 5 och 11 år.
Ökningen beror på
att många skolor varit stängda
under tiden med corona,
säger experterna på FN.</p>
<p>Det beror också på att många familjer
har fått det svårt med pengar.
De kanske har känt sig tvingade
att låta sina barn arbeta.</p>
<p>De flesta barn som arbetar i världen
arbetar med jordbruk på olika sätt.</p>
<p>FN vill nu att regeringar
och andra med makt försöker
stoppa att barn arbetar.</p>
<p>– Familjer behöver hjälp
så att deras barn inte ska bli
tvingade att arbeta,
säger Guy Ryder
som jobbar i FN.</p>
<p>8 SIDOR/TT</p></text><text title="Man dömd för mord på pojke" author="8 Sidor" url="https://8sidor.se/sverige/2021/06/man-domd-for-mord-pa-pojke/" date="2021-06-23 09:59:15" tags="|Sverige|Malmö|misstänkt mord|mord|"><p>I november förra året
blev en 17-årig pojke
dödad med kniv.
Det hände i Malmö.</p>
<p>Pojken blev huggen med kniv.
Han blev skadad.
Då ringde han till 112
för att få hjälp.
Pojken berättade namnet
på mannen som huggit honom.
När poliserna kom berättade
pojken namnet igen.</p>
<p>Pojken fick åka till sjukhus.
Men han dog av sina skador.</p>
<p>Mannen som pojken pekade ut
är en 26-årig man.
Han och pojken hade haft
ett bråk om pengar.
Det säger åklagaren.</p>
<p>Nu blir 26-åringen dömd
i en domstol.
Det var han som mördade
pojken, säger domstolen.
Mannen får 16 år i fängelse.</p>
<p>8 SIDOR/TT</p></text><text title="Försäkringskassan får kritik" author="8 Sidor" url="https://8sidor.se/sverige/2021/06/fel-att-sjuka-inte-fick-pengar/" date="2021-06-23 12:07:50" tags="|Sverige|Försäkringskassan|lagar|sjukskrivning|"><p>Den som inte kan jobba
och är sjuk länge
kan få hjälp med pengar
hos myndigheten Försäkringskassan.</p>
<p>Men många som sökt pengar
från Försäkringskassan
har inte fått pengar.</p>
<p>Nu säger experter
att Försäkringskassan
kan ha gjort fel.
Det berättar Sveriges Radio.</p>
<p>– Försäkringskassan
har sagt nej
till för många.</p>
<p>Det säger Ruth Mannelqvist
till Sveriges Radio.
Hon är expert på lagar.</p>
<p>Hon säger att Försäkringskassan
har fel regler.
Försäkringskassan har gjort fel
när de gjorde reglerna.</p>
<p>Försäkringskassan
håller inte med.
De säger att reglerna beror
på hur domstolar har dömt.
Domstolarna har sagt
att reglerna
ska vara hårda.</p>
<p>Men experterna säger att
Försäkringskassan
inte tittat på alla domar.
Därför är reglerna för hårda.
Fler borde ha fått pengar.</p>
<p>Försäkringskassan säger
att vissa personer
som inte har fått pengar
borde ha fått det.</p>
<p>8 SIDOR</p></text><text title="Lööf har ändrat sig" author="8 Sidor" url="https://8sidor.se/sverige/2021/06/loof-har-andrat-sig/" date="2021-06-23 14:20:06" tags="|Alla Väljare|Sverige|Annie Lööf|Centerpartiet|kris i regeringen|Nooshi Dadgostar|Vänsterpartiet|"><p>I måndags röstade politikerna
i riksdagen nej till regeringen.
Stefan Löfven måste sluta
eller ordna ett nytt val.</p>
<p>Men Stefan Löfven
kan kanske få vara kvar
som statsminister.</p>
<p>Det beror på att
Centerpartiet har ändrat sig
om en viktig fråga.
Den handlar om
nya regler för hyror.
Det var den frågan som
tvingade regeringen att sluta.</p>
<p>Nu säger Annie Lööf
att de inte ska fortsätta
att kräva nya regler för hyror.
Det kan lösa regeringens kris.
Även om det blir svårt.</p>
<p>– Det flesta politikerna
i riksdagen säger nej till nya regler.
Då är det ingen mening
med att kräva det,
säger Annie Lööf
till Dagens Nyheter.</p>
<p>Då kan Vänsterpartiet
säga ja till regeringen igen.</p>
<p>– Vi är glada för att vi hjälpt alla
som hyr sin bostad.
Men läget i politiken
är fortfarande svårt,
säger Vänsterpartiets ledare
Nooshi Dadgostar.</p>
<p>Hyrorna har varit
Vänsterpartiets viktigaste fråga.</p>
<p>Annie Lööf vill nu att fyra partier
ska samarbeta
precis som tidigare.
Centerpartiet och Liberalerna
ska bestämma om politiken
med Miljöpartiet och Socialdemokraterna.</p>
<p>Men det är inte säkert att det går.</p>
<p>– Vi vill ha en ny regering,
säger Liberalernas ledare
Nyamko Sabuni.</p>
<p>Hon säger att hon inte vill samarbeta
med Socialdemokraterna längre.
Partierna fortsätter
att prata med varandra.</p>
<p>8 SIDOR/TT</p></text><text title="Seger mot Polen" author="8 Sidor" url="https://8sidor.se/sport/2021/06/sverige-vann-mot-polen/" date="2021-06-23 18:20:32" tags="|Sport|EM i fotboll 2021|fotboll|"><a href="https://8sidor.se/russia-sweden-poland-euro-2020-soccer/"><img alt="Från en match i fotboll. Viktor Claesson sparkar bollen mot mål. Polska spelare försöker stoppa honom." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210623_claesson.jpg" width="128" /></a>
<a href="https://8sidor.se/russia-sweden-poland-euro-2020-soccer-3/"><img alt="Efter matchen. Spelare i Sveriges lag kramar om varandra. De har gula tröjor och blå shorts." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210623_sverige2.jpg" width="128" /></a>
<a href="https://8sidor.se/russia-sweden-poland-euro-2020-soccer-2/"><img alt="Efter matchen. Sveriges spelare står framför läktaren. Där finns publik i gula och blå kläder." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210623_sverige1.jpg" width="128" /></a>
<p>På onsdagens kväll
spelade Sverige mot
Polen i EM i fotboll
för herrar.
Sverige vann med 3-2.</p>
<p>Det hände mycket i matchen.
Det började tidigt.
Emil Forsberg gjorde 1-0
till Sverige.
Då hade det inte ens
gått två minuter.</p>
<p>Senare i matchen gjorde
Emil Forsberg 2-0.</p>
<p>Men sedan kom Polen tillbaka.
Deras stora stjärna
Robert Lewandowski
gjorde två mål.
Då stod det 2-2.</p>
<p>Men alldeles i slutet
gjorde Viktor Claesson
3-2 till Sverige.</p>
<p>Det betyder att Sverige
vann sin grupp.
Spanien blev tvåa.
Slovakien blev trea.
Polen kom sist.</p>
<p>Nu ska Sverige spela
åttondelsfinal på tisdag
i Glasgow i Skottland.
Sverige spelar mot Ukraina.</p>
<p>8 SIDOR</p></text><text title="Sverige förlorade i EM" author="8 Sidor" url="https://8sidor.se/sport/2021/06/sverige-forlorade-i-em-2/" date="2021-06-23 18:37:40" tags="|Sport|basket|basket-EM|basket-EM för damer|EM i basket|EM i basket 2021|"><p>Sverige förlorade kvartsfinalen
i EM i basket för damer.
Belarus var bäst
och vann med 58-46.</p>
<p>– Jag är inte nöjd.
Vi missade för många skott,
sa Sveriges ledare
Marco Crespi till SVT.</p>
<p>Sverige spelade bra
i början av matchen.
Men sedan blev Belarus
bättre och bättre.
Efter två perioder
ledde de med 26-14.
Den ledningen kunde Sverige
inte komma ifatt.</p>
<p>Men de svenska spelarna
kan ändå vara nöjda.
Det var inte många
som trodde att det skulle
gå så bra för dem i EM.</p>
<p>8 SIDOR/TT</p></text><text title="Problem med handsprit" author="8 Sidor" url="https://8sidor.se/vardags/2021/06/problem-med-handsprit/" date="2021-06-24 07:03:19" tags="|Vardags|corona|handsprit|viruset corona|"><p>Det senaste året har
allt fler människor i Sverige
köpt handsprit.
Handspriten kan stoppa
bakterier och vissa virus
på händerna.</p>
<p>Många nya företag
har börjat göra
och sälja handsprit.</p>
<p>Men all handsprit fungerar
inte bra.
Det visar en undersökning
av myndigheten
Kemikalieinspektionen.</p>
<p>Myndigheten har kontrollerat
både handsprit och
andra medel för att
ta bort smitta på ytor.</p>
<p>85 olika medel blev undersökta.
Nästan 20 procent
hade allvarliga brister.</p>
<p>En del handsprit
innehöll ämnen som är förbjudna.
En del handsprit var inte
tillräckligt bra för att ta bort
bakterier och virus.</p>
<p>Mest problem var det
med handsprit som går att beställa
och köpa på internet.</p>
<p>– Vi råder folk
att köpa handsprit
på apotek eller i mataffärer.
Den handspriten har färre problem,
säger Jenny Karlsson på
Kemikalieinspektionen.</p>
<p>8 SIDOR</p></text><text title="Miljoner barn riskerar svält" author="8 Sidor" url="https://8sidor.se/varlden/2021/06/miljoner-barn-riskerar-svalt/" date="2021-06-24 07:05:38" tags="|Världen|barn|hunger|Rädda Barnen|svält|"><p>Över fem miljoner barn
i världen har inte tillräckligt
med mat att äta.
Det säger organisationen
Rädda Barnen.</p>
<p>Det finns risk
att barnen börjar svälta.
Det kan bli den största
katastrofen med svält i världen
sedan 1990-talet.</p>
<p>Svälten beror på flera saker.
Ändringarna i klimatet
har gjort att det är svårare
att odla mat på många platser.</p>
<p>Men det beror också på
att det varit krig och våld
på flera platser.</p>
<p>Och smittan från viruset corona
har gjort många familjer
fattiga det senaste året.</p>
<p>Rädda Barnen säger att
5,7 miljoner barn under fem år
lider av att de får för lite mat.
De väger för lite.</p>
<p>Om alla som är under 18 år
blir räknade
är det 18 miljoner barn
som inte får tillräckligt med mat.</p>
<p>Det handlar bland annat om
länderna Etiopien, Sudan, Jemen,
Afghanistan och Sydsudan.</p>
<p>Nu vill Rädda Barnen
samla in över en miljard kronor
från de rika länderna
för att hjälpa barnen.</p>
<p>– De som styr måste göra något
innan barn och vuxna dör.
I dagens värld finns det
tillräckligt med mat
om vi delar den rättvist,
säger Rädda Barnen.</p>
<p>8 SIDOR/TT</p></text><text title="Blandat väder i helgen" author="8 Sidor" url="https://8sidor.se/sverige/2021/06/blandat-vader-i-helgen/" date="2021-06-24 07:31:09" tags="|Sverige|midsommar|sommar|väder|"><p>Den här helgen
är det högtiden midsommar.
På fredag är det
midsommarafton.
Och på lördag är det
midsommardagen.</p>
<p>På midsommarafton vill många
vara utomhus och fira.
Vädret kommer att bli blandat.</p>
<p>I södra Sverige
blir det ganska varmt.
Det kan bli 25 grader.
Det blir en del moln.
Sol på några ställen.
Och kanske lite regn
på några ställen.</p>
<p>I norra Sverige blir det kallare,
ungefär 15 grader.
Och ännu kallare i fjällen.</p>
<p>– I norr blir det troligen
mer moln än i söder.
På flera ställen i norr blir det
regn på midsommarafton.</p>
<p>Det säger Sofia Söderberg
som jobbar på myndigheten SMHI.</p>
<p>8 SIDOR/TT</p></text><text title="Många tv-serier om unga" author="8 Sidor" url="https://8sidor.se/kultur/2021/06/manga-tv-serier-om-unga/" date="2021-06-24 07:35:59" tags="|Kultur|tv|tv-serie|tv-serier|unga|ungdomar|"><a href="https://8sidor.se/kultur/2021/06/manga-tv-serier-om-unga/attachment/eagles/"><img alt="De står bredvid varandra och ser allvarliga ut. Bakom dem syns ett träd." class="attachment-thumbnail size-thumbnail" height="69" src="https://8sidor.se/wp-content/uploads/2021/06/Eagles.jpg" width="128" /></a>
<a href="https://8sidor.se/kultur/2021/06/manga-tv-serier-om-unga/attachment/thunder/"><img alt="En grupp unga sitter runt ett bord. På bordet står det burkar och flaskor.." class="attachment-thumbnail size-thumbnail" height="69" src="https://8sidor.se/wp-content/uploads/2021/06/thunder.jpg" width="128" /></a>
<a href="https://8sidor.se/kultur/2021/06/manga-tv-serier-om-unga/attachment/youngroyals/"><img alt="Tre ungdomar går bredvid varandra. Bakom dem syns ett stort hus i sten." class="attachment-thumbnail size-thumbnail" height="69" src="https://8sidor.se/wp-content/uploads/2021/06/youngroyals.jpg" width="128" /></a>
<p>Just nu är tv-serier
som handlar om unga människor
extra populära i Sverige.</p>
<p>Serierna handlar ofta om kärlek
och om att må dåligt.</p>
<p>På nästan alla tv-kanaler
eller sajter på internet
kan vi hitta sådana serier.</p>
<p>Det var den norska
tv-serien <strong>Skam</strong> som gjorde serier
om unga mer populära.
Den kom år 2015.
De som gjorde Skam
gjorde undersökningar
bland riktiga ungdomar.</p>
<p>Många tycker att Skam verkligen
visade hur det är att vara ung.</p>
<p>Sedan dess har det kommit
många serier om unga också
i Sverige.</p>
<p>Här är några av dem:</p>
<p>• <strong>Eagles</strong> på SVT Play
Serien handlar om fem ungdomar
i en liten svensk stad
där ishockey är viktigt.</p>
<p>• <strong>Störst av allt</strong> på sajten Netflix
En serie som är gjord
efter en bok med samma namn.
Den handlar om unga Maja
som blir misstänkt för mord.</p>
<p>• <strong>Thunder in my heart</strong> på sajten Viaplay
Serien handlar om Sigge
som precis flyttat hemifrån.
Hon jobbar på ett kafé
och har en jobbig pappa.</p>
<p>•<strong> Sjukt</strong> på SVT Play
Serien handlar om 26-åriga Alice
som har överlevt cancer.</p>
<p>• <strong>Young royals</strong> på sajten Netflix
Prins Wilhelm går på en fin skola.
Han blir kär i Simon
som kommer från en enklare familj.
Serien har premiär den 1 juli.</p>
<p>8 SIDOR/TT</p></text><text title="Det kan bli nytt val" author="8 Sidor" url="https://8sidor.se/sverige/2021/06/det-kan-bli-nytt-val/" date="2021-06-24 07:56:41" tags="|Alla Väljare|Sverige|kris för regeringen|kris i regeringen|krisen för regeringen|krisen i regeringen|regeringens kris|Stefan Löfven|"><p>Senast på måndag ska
statsminister Stefan Löfven
säga hur det blir
med en ny regering.</p>
<p>Det verkar som att det blir svårt
för honom att bilda en ny regering.
Experter säger att det
troligen blir ett nytt val i Sverige.</p>
<p>– Problemet är att partierna
har svårt att hitta
nya sätt att samarbeta på.
Det är troligt att
det blir ett nytt val,
säger Tommy Möller som är
expert på politik.</p>
<p>Centerpartiet, Socialdemokraterna
och Miljöpartiet vill fortsätta
att samarbeta om en regering.
Men de måste ha hjälp
av Vänsterpartiet och Liberalerna.
Annars får de inte tillräckligt
många politiker i riksdagen.</p>
<p>Men Liberalerna säger nu
nej till att samarbeta med
Centerpartiet, Socialdemokraterna
och Miljöpartiet.
Partiets ledare Nyamko Sabuni
vill att Moderaternas ledare
Ulf Kristersson ska bli statsminister.</p>
<p>– Om Liberalerna inte ändrar sig
blir det ett nytt val,
säger Tommy Möller.</p>
<p>Ett nytt val ska vara
senast i september.
Flera partier kan få
problem i ett nytt val.
Undersökningar visar att både
Liberalerna och Miljöpartiet
kan få för lite röster.
De kanske inte får ha kvar
några politiker i riksdagen.</p>
<p>Det var Vänsterpartiet
som fick riksdagen att säga nej
till Stefan Löfvens regering.
Fler väljare säger nu
att de vill rösta på Vänsterpartiet.</p>
<p>8 SIDOR/TT</p></text><text title="Danska bilar blir attackerade" author="8 Sidor" url="https://8sidor.se/sverige/2021/06/danska-bilar-blir-attackerade/" date="2021-06-24 07:57:23" tags="|Sverige|danskar|kastar sten på bilar|poliserna|Skåne|"><p>Någon eller några kastar stenar
på danska bilar som åker
på vägar i Skåne.
Det har hänt hela våren.</p>
<p>En dansk man blev blind på ena ögat
och hans tänder blev skadade
när en sten träffade
fönstret i hans bil.</p>
<p>Andra har blivit skadade
av krossat glas
och deras bilar har blivit skadade.</p>
<p>Sedan april har det hänt
minst 50 gånger.</p>
<p>– Det här är allvarliga brott.
Det är bara danska bilar som blir attackerade.
Vi arbetar mycket med det här,
säger polisen Ewa-Gun Westford.</p>
<p>Poliserna tror att den eller de
som kastar stenar också åker bil.</p>
<p>Den här veckan har de spanat efter
bilar på väg E65
mellan Ystad och stället där vägen
svänger av mot Malmös flygplats.</p>
<p>– Det är bara tur
att fler inte blivit svårt skadade,
säger Ewa-Gun Westford.</p>
<p>Den som får en sten kastad
på sin bil ska ringa 112
så snabbt den kan.</p>
<p>8 SIDOR/TT</p></text><text title="Olycka med vattenskoter" author="8 Sidor" url="https://8sidor.se/sverige/2021/06/olycka-med-vattenskoter/" date="2021-06-24 08:21:37" tags="|Sverige|olycka|räddningstjänst|vattenskoter|"><p>I går onsdag
var det tre personer
som ramlade av
en vattenskoter.</p>
<p>Två av dem kunde
ta sig i land.
Den tredje personen är
fortfarande borta.</p>
<p>Olyckan hände
i sjön Stora Vällan
i Falun.</p>
<p>Dykare letade länge
efter personen i går kväll.
Men de blev tvungna
att sluta leta
när det blev mörkt.</p>
<p>Polisens dykare från Stockholm
ska hjälpa till att leta
efter personen i dag.
Det skriver tidningen Dalarnas Tidningar.</p>
<p>Risken är stor
att personen har drunknat.</p>
<p>Det har blivit vanligare
med olyckor med vattenskotrar
de senaste åren.</p>
<p>Därför ska det bli
hårdare regler för
den som kör.</p>
<p>Den som kör vattenskoter
så att det stör andra
kan få böter.
Den regeln börjar gälla
den 1 juli i år.</p>
<p>Och från och med maj nästa år
måste den som kör vattenskoter
ha ett slags körkort.</p>
<p>8 SIDOR/TT</p></text><text title="Panda fick tvillingar" author="8 Sidor" url="https://8sidor.se/varlden/2021/06/panda-fick-tvillingar/" date="2021-06-24 10:16:43" tags="|Världen|Japan|panda|tvillingar|"><p>Det har hänt något ovanligt
i en djurpark i Japan.</p>
<p>En panda som heter Shin Shin
har fött tvillingar.</p>
<p>Det är första gången
på fyra år som
en panda i djurparken
får ungar.</p>
<p>Det är ett känt problem
att det är svårt
för pandor att få ungar
både i det vilda
och i djurparker.</p>
<p>– När jag hörde nyheten
om tvillingarna
skrek jag av glädje.</p>
<p>Det sa djurparkens chef
Yutaka Fukuda till journalister.</p>
<p>Men tvillingarna får vänta
innan de kan vara nära varandra.
När pandor får tvillingar
brukar de nämligen bara ta hand om
en av ungarna.</p>
<p>Därför måste personalen
på djurparken ta hand om
den ena ungen först.</p>
<p>Sedan får tvillingarna byta plats
så att båda kan få mat
av sin mamma.</p>
<p>Det finns ungefär
1 800 pandor i det vilda
och runt 600 i djurparker.
Det skriver sajten Pandas International.</p>
<p>8 SIDOR/TT</p></text><text title="Miljoner möss som förstör" author="8 Sidor" url="https://8sidor.se/varlden/2021/06/miljoner-moss-som-forstor/" date="2021-06-24 11:41:28" tags="|Världen|Australien|bönder|möss|"><p>I höstas började det bli
många fler möss
i landet Australien.</p>
<p>Vädret var torrt.
Många djur dog.
Det var djur
som brukar äta möss.
Det har gjort det lättare
för mössen att bli fler.</p>
<p>Sedan regnade det mycket.
Det gjorde att mössen
kunde hitta mycket mat.
När mössen mår bra
kan de få många ungar snabbt.</p>
<p>Nu är mössen i Australien
flera miljoner.
Ingen vet hur många.
De har ätit upp och förstört
många skördar för bönderna.</p>
<p>Bara i området New South Wales
har skördar för flera miljarder kronor
blivit förstörda.</p>
<p>På en del bondgårdar har människor
blivit bitna av möss
när de har legat och sovit på natten.
De har varit tvungna
att få vård på sjukhus.</p>
<p>Mössen gnager också
på taken på hus
och ledningar för el.</p>
<p>Nu ska staten
hjälpa bönderna
med pengar till gift.</p>
<p>Bönderna ska få använda mer gift
mot råttorna på sina åkrar
än vad som är okej i vanliga fall.
Det är bråttom.</p>
<p>Många möss måste bli dödade.
Annars kommer de
att bli fler igen i höst.
Och då kan det bli
ännu värre.</p>
<p>8 SIDOR/TT</p></text><text title="Få dör med smittan nu" author="8 Sidor" url="https://8sidor.se/sverige/2021/06/fa-dor-med-smittan-nu/" date="2021-06-24 12:36:07" tags="|Sverige|delta|Folkhälsomyndigheten|ny sort av viruset corona|vaccin mot viruset corona|viruset corona|"><p>Det är inte så många som dör
med viruset corona i Sverige nu.
Inte sedan förra sommaren
har det varit så få.</p>
<p>De som är svårt sjuka av viruset
och behöver vård på sjukhus
fortsätter också att minska mycket.</p>
<p>4,5 miljoner i Sverige
har fått minst en spruta
med vaccin mot corona.
Det gäller människor över 18 år.</p>
<p>Det berättade Folkhälsomyndigheten
på torsdagen.</p>
<p>Samtidigt finns det
en ny sort av corona.
Den kallas delta
och smittar lättare.
Den gör experter oroliga
i Sverige och i andra länder.</p>
<p>Därför vill experterna
att vi ska fortsätta vara försiktiga.
Särskilt nu under helgen
då det är midsommar.</p>
<p>– Festerna i midsommar
måste vara små och utomhus.
Stanna hemma om du känner dig
det minsta sjuk.
Och testa dig så snabbt du kan,
säger Anders Tegnell
på Folkhälsomyndigheten.</p>
<p>Nästa vecka ska experterna bestämma
om Sverige kan ta bort fler regler
som vi har haft för att minska
spridningen av corona.</p>
<p>8 SIDOR</p></text><text title="Kinas regler stängde tidning" author="8 Sidor" url="https://8sidor.se/varlden/2021/06/kinas-regler-stangde-tidning/" date="2021-06-24 12:48:24" tags="|Världen|Apple Daily|demokratin i Hongkong|Hongkong|Kina|pressfrihet|"><a href="https://8sidor.se/varlden/2021/06/kinas-regler-stangde-tidning/attachment/hong-kong-apple-daily-3/"><img alt="Tidningen Apple Daily ligger i en hög. En person tar en tidning. Vi ser bara händerna." class="attachment-thumbnail size-thumbnail" height="69" src="https://8sidor.se/wp-content/uploads/2021/06/apple-news-2.jpg" width="128" /></a>
<a href="https://8sidor.se/varlden/2021/06/kinas-regler-stangde-tidning/attachment/hong-kong-2/"><img alt="En grupp personer med munskytt gör v-tecken inne i ett redaktionsrum." class="attachment-thumbnail size-thumbnail" height="69" src="https://8sidor.se/wp-content/uploads/2021/06/apple-news.jpg" width="128" /></a>
<p>Tidningen Apple Daily
i Hongkong måste stänga.
Tidningen är känd för
att kämpa för demokrati i Hongkong.</p>
<p>Hongkong tillhör Kina
men har friare regler
än andra delar av Kina.</p>
<p>Friheten vill tidningen
och många andra i Hongkong
fortsätta att ha.
Men Kina har ordnat nya hårdare lagar
i Hongkong.</p>
<p>Med hjälp av lagarna har
Kina försökt att stoppa tidningen.
Ägaren och flera andra personer
som jobbar på tidningen
har blivit gripna av poliser.
Alla tidningens pengar
har också blivit stoppade.</p>
<p>På grund av det har Apple Daily
blivit tvingade att stänga.
Apple Daily har funnits i 26 år.</p>
<p>8 SIDOR/TT</p></text><text title="Hon har höns i sin trädgård" author="8 Sidor" url="https://8sidor.se/vardags/2021/06/hon-har-hons-i-sin-tradgard/" date="2021-06-28 06:49:31" tags="|Vardags|höns|Jordbruksverket|sommar|"><p>Allt fler tycker att det
är mysigt att ha höns.
De kacklar och värper färska ägg
till frukost.</p>
<p>En som vet hur det är
att ha höns är Carolina Alm.
Hon och hennes familj
har haft höns i sju år.</p>
<p>De bor i ett hus söder om Stockholm.
Skräbban, Mössan och Piaf
heter några av hönorna.</p>
<p>– Det bästa är äggen
och att lyssna på
hönornas eget språk,
säger Carolina Alm.</p>
<p>Varje dag ger hon hönsen
mat och vatten.
Och så har hon byggt ett litet hus
till hönorna.</p>
<p>För att få ha hönor
måste du bland annat fråga om lov
i kommunen där du bor.
Det är kommunen som bestämmer
hur många hönor du får ha
och om du får ha tupp.
Kommunen bestämmer också
om dina grannar måste säga ja
till att du skaffar hönor.</p>
<p>Du måste också anmäla dig
hos Jordbruksverket
så att de vet att du har höns.</p>
<p>8 SIDOR/TT</p></text><text title="Lagen som har gått vidare" author="8 Sidor" url="https://8sidor.se/sport/2021/06/lagen-som-har-gatt-vidare/" date="2021-06-28 06:53:40" tags="|Sport|Belgien|Danmark|EM i fotboll|EM i fotboll 2021|Italien|Nederländerna|slutspel|"><a href="https://8sidor.se/sport/2021/06/lagen-som-har-gatt-vidare/attachment/aptopix-spain-belgium-portugal-euro-2020-soccer/"><img alt="Belgiens spelare firar framför Portugals stjärna Cristiano Ronaldo, i EM i fotboll." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlyRPH3szuUcg-nh.jpg" width="128" /></a>
<a href="https://8sidor.se/sport/2021/06/lagen-som-har-gatt-vidare/attachment/hungary-netherlands-czech-republic-euro-2020-soccer/"><img alt="Tjeckiens spelare firar att de är klara för kvartsfinal i EM i fotboll." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlllmNKRfNPAs-nh.jpg" width="128" /></a>
<a href="https://8sidor.se/sport/2021/06/lagen-som-har-gatt-vidare/attachment/aptopix-britain-italy-austria-euro-2020-soccer/"><img alt="Italiens Federico Chiesa firar sitt i mål i EM i fotboll." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdljA1XDlIGZFw-nh.jpg" width="128" /></a>
<a href="https://8sidor.se/sport/2021/06/lagen-som-har-gatt-vidare/attachment/netherlands-wales-denmark-euro-2020-soccer/"><img alt="Danmark vann stort över Wales i EM i fotboll." class="attachment-thumbnail size-thumbnail" height="69" src="https://8sidor.se/wp-content/uploads/2021/06/sdlX0ViStTyke0-nh.jpg" width="128" /></a>
<p>Slutspelet i EM i fotboll
började i lördags.</p>
<p>I den första matchen
spelade Danmark mot Wales.
Danmark vann överlägset.
Matchen slutade 4–0.</p>
<p>Nu ska Danmark möta Tjeckien
i kvartsfinal.</p>
<p>Tjeckien vann sin match
mot Nederländerna med 2–0.
Matthijs de Ligt i Nederländerna
blev utvisad.
Han tog bollen med handen.
Det gjorde det enklare
för Tjeckien att vinna matchen.</p>
<p>De andra två lagen
som har gått vidare
är Belgien och Italien.
De ska möta varandra
i kvartsfinalen.</p>
<p>Italien vann sin match
mot Österrike i lördags.
Italien vann med 2–1
efter förlängning.</p>
<p>Belgien vann över Portugal
med 1–0.</p>
<p>Nu ska fyra lag till
bli klara för kvartsfinal.</p>
<p>Sverige möter Ukraina
på tisdag.
Den matchen börjar
klockan 21.00
och visas på TV4.</p>
<p>8 SIDOR</p></text><text title="Stefan Löfven måste bestämma" author="8 Sidor" url="https://8sidor.se/sverige/2021/06/stefan-lofven-maste-bestamma/" date="2021-06-28 07:24:13" tags="|Alla Väljare|Sverige|kris i regeringen|marknadshyror|Stefan Löfven|"><p>Förra veckan röstade
politikerna i riksdagen
nej till regeringen.</p>
<p>Stefan Löfven måste sluta
eller ordna ett nytt val.
I dag måndag är sista dagen.
Nu måste han bestämma sig.
Han har fram till midnatt på sig.</p>
<p>Om han slutar så ska talmannen
i riksdagen undersöka
vem som kan bli ny statsminister.
Det skulle kunna bli Stefan Löfven igen.
Eller någon annan.
Om det inte går så blir det
nytt val ändå.</p>
<p>Om det blir ett nytt val
så måste valet vara
senast i september.</p>
<p>Det var Vänsterpartiet
som gjorde att riksdagen
sa nej till Stefan Löfvens regering.
Vänsterpartiet gillar inte
ett nytt förslag om
hyror för bostäder.</p>
<p>Centerpartiet har länge sagt
att de inte vill samarbeta
med Sverigedemokraterna.
Och på söndagen sa de tydligt
att de inte heller vill samarbeta
med Vänsterpartiet.</p>
<p>8 SIDOR</p></text><text title="Högt hus rasade i Miami" author="8 Sidor" url="https://8sidor.se/varlden/2021/06/hogt-hus-rasade-i-miami/" date="2021-06-28 07:26:23" tags="|Världen|hus rasade|Miami|olycka med hus|rasat hus|USA|"><a href="https://8sidor.se/varlden/2021/06/hogt-hus-rasade-i-miami/attachment/building-collapse-miami/"><img alt="Människor med hjälmar står i ett stort ras." class="attachment-thumbnail size-thumbnail" height="69" src="https://8sidor.se/wp-content/uploads/2021/06/Miami1.jpg" width="128" /></a>
<a href="https://8sidor.se/varlden/2021/06/hogt-hus-rasade-i-miami/attachment/building-collapse-miami-2/"><img alt="Stora delar av det höga huset är förstört." class="attachment-thumbnail size-thumbnail" height="69" src="https://8sidor.se/wp-content/uploads/2021/06/miami2.jpg" width="128" /></a>
<a href="https://8sidor.se/varlden/2021/06/hogt-hus-rasade-i-miami/attachment/building-collapse-miami-3/"><img alt="En vägg med foton på. Nedanför syns blommor." class="attachment-thumbnail size-thumbnail" height="69" src="https://8sidor.se/wp-content/uploads/2021/06/miami3.jpg" width="128" /></a>
<p>Ett tolv våningar högt hus
rasade mitt i natten.
Det hände på torsdagen
förra veckan
i staden Miami i USA.</p>
<p>I huset fanns över
100 lägenheter.
Ungefär 50 blev
helt förstörda.</p>
<p>150 människor är
fortfarande saknade.
Nio personer har dött.</p>
<p>Många arbetar med
att försöka leta
efter folk som har överlevt.
Men risken för mer ras är stor.
De som söker kan därför
inte arbeta så snabbt som de vill.</p>
<p>Det är inte känt varför huset rasade.
Men det finns en varning
från år 2018.
Då var det en expert som sa
att huset var byggt på fel sätt.</p>
<p>Arbetare skulle precis börja jobba
med att försöka fixa
det som var fel på huset.
Men olyckan hann hända precis innan.</p>
<p>Nära huset har folk lagt blommor
och satt upp foton på människor
som troligen har dött i raset.</p>
<p>8 SIDOR/TT</p></text><text title="Peps Persson är död" author="8 Sidor" url="https://8sidor.se/kultur/2021/06/peps-persson-ar-dod/" date="2021-06-28 07:33:41" tags="|Kultur|musik|Peps Persson|"><p>Den svenska artisten
Peps Persson har dött.</p>
<p>Han var en av de första
och största artisterna
i Sverige som sjöng blues
och reggae.</p>
<p>Peps Persson kom från Skåne
och han sjöng också på skånska.
Ofta var hans texter skojiga.</p>
<p>Peps Persson sjöng också i en grupp.
Den hette Peps Blodsband.
Gruppen var mycket populär på 1970-talet.</p>
<p>En av Peps Perssons mest kända låtar
heter <strong>Oh boy</strong>.</p>
<p>– Peps Persson visade
att det gick bra
att sjunga på svenska
på ett enkelt språk,
utan att krångla till det.</p>
<p>Det säger Dag Häggqvist
som jobbade med Peps Persson
i många år.</p>
<p>Peps Persson blev 74 år gammal.</p>
<p>Vill du höra låten <strong>Oh boy</strong>?
<a href="https://www.youtube.com/watch?v=CIMLsj0TUxQ" rel="noopener noreferrer" target="_blank">Gå till sajten Youtube.</a></p>
<p>8 SIDOR/TT</p></text><text title="Serbien vann EM i basket" author="8 Sidor" url="https://8sidor.se/sport/2021/06/serbien-vann-em-i-basket/" date="2021-06-28 07:38:22" tags="|Sport|basket|EM i basket 2021|"><p>Serbien vann EM
i basket för damer.
De vann finalen
mot Frankrike med 63-54.</p>
<p>Yvonne Anderson gjorde
flest poäng för Serbien
i finalen. Hon gjorde 18 poäng.</p>
<p>Det här var andra gången
som Serbiens damer
blev europeiska mästare.
Den första gången var år 2015.</p>
<p>Serbien får guld.
Frankrike får silver.</p>
<p>Belgien får brons.
De vann mot Belarus
i matchen om bronset.</p>
<p>Sverige åkte ut ur EM
i kvartsfinalen.
Då förlorade Sverige
mot Belarus.</p>
<p>8 SIDOR/TT</p></text><text title="Poliser spanar med drönare" author="8 Sidor" url="https://8sidor.se/sverige/2021/06/poliser-spanar-med-dronare/" date="2021-06-28 08:44:25" tags="|Sverige|brott|Danmark|e65|Malmö|stenkastning|Ystad|"><p>Någon eller några kastar stenar
på danska bilar som åker
på vägar i Skåne.
Det har hänt hela våren.</p>
<p>Situationen är värst på vägen E65
mellan Malmö och Ystad.</p>
<p>Nu använder poliserna drönare
för att få tag i de
som kastar stenarna.</p>
<p>En drönare är en liten farkost
som kan flyga.
Den är radiostyrd från marken.
En drönare kan ha en kamera
och ta bilder från luften.</p>
<p>Drönaren ska hjälpa poliserna
att spana efter brottslingar
på stora områden.</p>
<p>– Vi måste vara beredda
på att brottslingarna
kan flytta sig fort.</p>
<p>Det säger Ewa-Gun Westfold
som jobbar med poliserna.</p>
<p>– Det är väldigt allvarliga brott,
säger hon.</p>
<p>Om du kör bil i området
ska du köra sakta och ringa poliserna
om du ser något misstänkt.
Om någon kastar sten på din bil
ska du köra åt sidan
och ringa 112 direkt.</p>
<p>8 SIDOR/TT</p></text><text title="Inget extra val i Sverige" author="8 Sidor" url="https://8sidor.se/sverige/2021/06/inget-extra-val-i-sverige/" date="2021-06-28 08:47:16" tags="|Alla Väljare|Sverige|kris i regeringen|regeringen|Stefan Löfven|viruset corona|"><p>Förra veckan röstade
politikerna i riksdagen
nej till regeringen.</p>
<p>Stefan Löfven har haft
två val sedan dess.
Att sluta som ledare
eller ordna ett extra val.</p>
<p>På måndagen berättade han
att han väljer att
sluta som statsminister.</p>
<p>Nu måste riksdagens talman
undersöka vem som kan bli
ny statsminister i Sverige.
Talmannen kommer prata med
alla partier om vem de vill ha
som statsminister.</p>
<p>Det kan bli Stefan Löfven igen.
Det beror på hur många politiker
som säger ja till det.</p>
<p>– Vi har fortfarande
en kris med viruset corona.
Det bästa för Sverige
är att inte ha ett extra val,
säger Stefan Löfven.</p>
<p>Stefan Löfvens regering fortsätter
att styra Sverige fram tills
att talmannen
har hittat en ny statsminister.</p>
<p>Om talmannen inte lyckas hitta stöd
för en ny statsminister
kan det bli extra val i Sverige.</p>
<p>8 SIDOR</p></text><text title="Så långt blir hans straff" author="8 Sidor" url="https://8sidor.se/varlden/2021/06/sa-langt-blir-hans-straff/" date="2021-06-28 12:09:44" tags="|Världen|derek chauvin|George Floyd|mord|"><p>I nio minuter
tryckte den vita polisen
Derek Chauvin sitt knä
mot den svarta mannen
George Floyds nacke.</p>
<p>Derek Chauvin dödade
George Floyd.</p>
<p>Den hände den 25 maj 2020
på en gata i staden Minneapolis
i USA.</p>
<p>Nu har en domstol
bestämt hur långt
Derek Chauvins straff ska bli.</p>
<p>Domstolen säger att Derek Chauvin
ska sitta i fängelse
i 22 och ett halvt år
för mordet på George Floyd.</p>
<p>8 SIDOR/TT</p></text><text title="Nu försvinner flera regler" author="8 Sidor" url="https://8sidor.se/sverige/2021/06/nu-forsvinner-flera-regler/" date="2021-06-28 12:44:41" tags="|Sverige|Folkhälsomyndigheten|Lena Hallengren|råd om viruset corona|viruset corona|"><p>Smittan av viruset corona
har minskat mycket.
Det har varit känt i flera veckor nu.</p>
<p>Därför försvinner flera regler
som vi har haft länge
för att försöka minska smittan.</p>
<p>Det berättade ministrarna
Lena Hallengren och Amanda Lind
på måndagen.
Och Johan Carlson
från Folkhälsomyndigheten
var också med.</p>
<p>– Från och med torsdag kan livet
börja vara lite mer som det var
innan tiden med corona,
säger Lena Hallengren.</p>
<p>Här är några saker
som blir okej den 1 juli:</p>
<p>• Restauranger får ha öppet
som vanligt.
De har länge varit tvungna
att stänga 22.30.
Gästerna måste fortfarande
sitta ner vid bordet
och det måste vara avstånd
mellan borden.
Vi får också sitta åtta personer inomhus
vid ett bord i stället för fyra
som det har varit tidigare.</p>
<p>• Folk får samlas
och demonstrera utomhus.
Max 1 800 personer får samlas.</p>
<p>• Inomhus får 50 människor samlas.
Det gäller till exempel på fester,
teatrar, konserter och arenor för idrott.
Om folk har en bestämd plats på sin biljett
kan upp till 300 människor samlas.</p>
<p>• Utomhus på matcher i idrott
kan upp till 3 000 människor samlas
om de har en sittplats.</p>
<p>Från mitten av juli kommer troligen
fler regler att försvinna.
Till exempel kravet på
att ha munskydd på bussar och tåg.</p>
<p>8 SIDOR</p></text><text title="Rekord i värme i Nordamerika" author="8 Sidor" url="https://8sidor.se/varlden/2021/06/rekord-i-varme-i-nordamerika/" date="2021-06-29 06:53:02" tags="|Världen|Kanada|klimatet|Oregon|rekord i värme|rekordvärme|USA|västra USA|Washington|"><p>Just nu är det rekord i värme
i västra USA och i västra Kanada.
I staden Lytton i västra Kanada
var det nyligen 46,6 grader varmt.</p>
<p>Nu har flera skolor i Kanada
stängt eftersom det finns risk
att det blir ännu varmare.
Det säger experter.</p>
<p>I områdena Oregon och Washington
i USA varnar myndigheterna
för en livsfarlig hetta.
De har ordnat särskilda rum med kyla
för folk som inte kan
svalka sig i sina hem.</p>
<p>I Oregon har de tagit bort vissa
regler mot viruset corona.
Fler människor får därför
samlas vid simbassänger,
teatrar och köpcentrum
för att kunna svalka sig.</p>
<p>Extremt väder blir allt vanligare
på grund av ändringar i klimatet.
Utsläpp från bilar och fabriker och annat
gör klimatet på jorden varmare.
Det säger experter.</p>
<p>8 SIDOR/TT</p></text><text title="Många vill campa i sommar" author="8 Sidor" url="https://8sidor.se/sverige/2021/06/manga-vill-campa-i-sommar/" date="2021-06-29 06:53:21" tags="|Sverige|camping|rekord|sommar|viruset corona|"><p>Nu märks det att många
i Sverige vill resa igen.
Förra året hade många campingar
rekord i besökare.</p>
<p>Nu verkar det bli ett nytt rekord.
Aldrig tidigare
har så många svenskar
bokat plats på campingar
som den här sommaren.</p>
<p>Turister från andra länder
har också bokat
på många platser.</p>
<p>– Vi märkte redan i februari
att folk började boka.
Det är ovanligt tidigt,
säger Micke Mathiasson.</p>
<p>Han äger Båstad camping
tillsammans med Nilla Mathiasson.</p>
<p>Många campingar har förlorat pengar
under tiden med viruset corona.
Det gäller ofta campingar
där många norska turister
brukar semestra.</p>
<p>Men nu kan norrmän och andra
som har vaccinerat sig
resa i Sverige igen.</p>
<p>Campingarna kommer fortfarande
att ha regler om avstånd
för att minska trängsel.</p>
<p>8 SIDOR/TT</p></text><text title="Talmannen börjar jobba" author="8 Sidor" url="https://8sidor.se/sverige/2021/06/talmannen-borjar-jobba/" date="2021-06-29 07:28:28" tags="|Alla Väljare|Sverige|kris i regeringen|riksdagen|talmannen|"><p>Förra veckan röstade
politikerna i riksdagen
nej till regeringen.</p>
<p>I går måndag valde Stefan Löfven
att sluta som statsminister.</p>
<p>Riksdagens ledare kallas talman.
Nu måste talmannen Andreas Norlén
undersöka vem som kan bli
ny statsminister i Sverige.</p>
<p>Redan i dag tisdag börjar han jobba.
Han ska ha samtal
med alla partier i riksdagen.
De ska berätta vem de vill
ska leda Sverige nu.</p>
<p>Vid valet 2018 var det också
svårt för talmannen
att hitta en ledare till Sverige.
Inget parti hade tillräckligt
många röster för att kunna styra.</p>
<p>Efter 134 dagar var talmannen
klar med sina samtal.
Då hade flest partier
i riksdagen bestämt sig
för att Stefan Löfven
kunde bli statsminister.</p>
<p>Talmannen Andreas Norlén har sagt
att hans jobb inte ska ta lika
lång tid den här gången.</p>
<p>8 SIDOR</p></text><text title="Sverige möter Ukraina" author="8 Sidor" url="https://8sidor.se/sport/2021/06/sverige-moter-ukraina/" date="2021-06-29 07:51:13" tags="|Sport|EM i fotboll|EM i fotboll 2021|herrlandslaget i fotboll|Ukraina|"><p>Nu har slutspelet
i EM i fotboll börjat.
I kväll tisdag
spelar Sverige mot Ukraina.</p>
<p>Sverige måste vinna
för att gå vidare
till kvartsfinal.</p>
<p>Inför kvällens match
pratar många om vem i Sverige
som ska spela anfallare
tillsammans med Alexander Isak.</p>
<p>Sveriges tränare Janne Andersson
har flera spelare att välja på.</p>
<p>I matchen mot Polen
spelade Dejan Kulusevski bra.
Kanske blir det han
som får starta
bredvid Alexander Isak?</p>
<p>Men Janne Andersson
kan också välja Robin Quaison
eller Marcus Berg.</p>
<p>Senaste gången Sverige
spelade mot Ukraina i EM
var år 2012.
Ukraina vann den matchen
med 2–1.</p>
<p>I kväll hoppas Sverige på revansch.</p>
<p>– Det är inte lätt
att möta Ukraina.
Vi vet att vi måste spela bra
för att gå vidare,
säger Sveriges lagkapten Sebastian Larsson.</p>
<p>Sveriges match börjar klockan 21.00.
Den går att se på TV4.</p>
<p>Om Sverige vinner matchen
får de möta laget som vinner
i matchen mellan England och Tyskland.
Den matchen börjar klockan 18.00.</p>
<p>8 SIDOR/TT</p></text><text title="Fler yngre kan boka tid för vaccin" author="8 Sidor" url="https://8sidor.se/sverige/2021/06/fler-yngre-kan-boka-tid-for-vaccin/" date="2021-06-29 08:28:07" tags="|Sverige|vaccin|vaccin mot viruset corona|viruset corona|"><p>Först fick bara de äldsta boka tid
för vaccin mot viruset corona.
Sedan har allt yngre grupper
också kunnat göra det.</p>
<p>Från och med i morgon
kan alla som är över 18 år
i Västra Götaland
boka tid för att ta vaccin
mot viruset corona.
Det skriver regionen
på sin sajt.</p>
<p>Sedan tidigare har fem andra områden
öppet för alla över 18 år
att boka vaccin.</p>
<p>Ungefär 4,5 miljoner svenskar över 18 år
har hittills fått minst en spruta
med vaccin mot viruset corona.</p>
<p>8 SIDOR</p></text><text title="Artister på turné" author="8 Sidor" url="https://8sidor.se/kultur/2021/06/artister-pa-turne/" date="2021-06-29 09:44:55" tags="|Kultur|donnez|Erik Lundin|Fricky|Hudiksvall|jill johnson|Loreen|Miss Li|musik|Petra Marklund|sommar|Streaplers|turné|viruset corona|"><p>Från den 1 juli är det
nya regler för viruset corona.</p>
<p>Tre hundra personer får vara
i en publik inomhus.
Och tre tusen får vara
i en publik utomhus.</p>
<p>Det betyder att det blir lättare
för artister att ha konserter.
Och nu i sommar är det flera
artister som åker ut på turné i Sverige.</p>
<p>Några av artister som spelar
i sommar är Uno Svenningsson,
Petra Marklund, Loreen
och Jill Johnson.</p>
<p>Det blir två kvällar med dansband
i Båstad den 2 och 3 juli.
Då spelar bland andra Olle Jönsson,
Streaplers och Donnez.</p>
<p>Och i Hudiksvall ska det vara
festivalen Hudikkalaset
mellan den 26 och 31 juli.
Då spelar bland andra Miss Li,
Fricky och Erik Lundin.</p>
<p>8 SIDOR/TT</p></text><text title="Svårt i Tigray" author="8 Sidor" url="https://8sidor.se/varlden/2021/06/svart-i-tigray/" date="2021-06-29 09:54:56" tags="|Världen|Etiopien|strider i Tigray|Tigray|"><p>Det är svårt i området
Tigray i Etiopien.</p>
<p>I november förra året
blev det krig i Tigray
mellan regeringens soldater
och Tigrays egna soldater.
Och det är fortfarande
våld i området.</p>
<p>Nu kommer uppgifter om
att Tigrays soldater
har tagit över makten
i staden Mekele.
Det är huvudstaden i Tigray.
Men det är osäkra uppgifter.</p>
<p>Etiopiens ledare Abiy Ahmed
har nu sagt att han vill ha
en paus i kriget.</p>
<p>Vanliga människor
har det svårt i Tigray.
Många är utan mat.
Och flera miljoner har flytt
från kriget.</p>
<p>Flera länder är oroliga över
vad som händer i Tigray.
De vill att Förenta Nationerna, FN,
ska ha ett möte om det.
På fredag kan det bli ett möte.</p>
<p>8 SIDOR/TT</p></text><text title="Han får försöka bilda regering" author="8 Sidor" url="https://8sidor.se/sverige/2021/06/han-far-forsoka-bilda-regering/" date="2021-06-29 14:54:54" tags="|Alla Väljare|Sverige|kris i regeringen|Moderaterna|talmannen|Ulf Kristersson|"><p>Moderaternas ledare
Ulf Kristersson får försöka
bilda en ny regering.</p>
<p>Det bestämde talmannen
Andreas Norlén på tisdagen.
Talmannen är riksdagens ledare.
Han har haft samtal
med alla partier under dagen.</p>
<p>Ulf Kristersson är ledare
för det största partiet som röstade
för att få bort Stefan Löfven
som statsminister.
Det hände förra veckan.
Därför får Kristersson nu försöka
bilda en ny regering,
säger talmannen.</p>
<p>Ulf Kristersson har nu
tre dagar på sig att undersöka
om han kan få stöd
att bli landets nya statsminister.</p>
<p>Talmannen hoppas att riksdagen
kan rösta om det nästa vecka.</p>
<p>Om Ulf Kristersson inte
får tillräckligt många röster i riksdagen
kan det bli Stefan Löfvens
tur att försöka bilda regering.</p>
<p>8 SIDOR</p></text><text title="Insekten vill mig något" author="Marie Hillblom" url="https://8sidor.se/kronika/2021/06/insekten-vill-mig-nagot/" date="2021-06-29 18:01:57" tags="|Krönika|bärfis|insekter|sommar|totemdjur|"><p>I vissa religioner finns det
berättelser om djur
som kan ge människor
speciella krafter.
De brukar kallas för totemdjur.</p>
<p>Jag tror att jag har fått
ett sådant djur.
Det är en insekt
som heter bärfis.
Bärfisen följer efter mig.</p>
<p>Det började förra sommaren.
Jag såg bärfisar överallt.
På växter i trädgården.
På plankorna på terrassen.
På min kaffekopp.
Till och med på väggen
i mitt arbetsrum.</p>
<p>Bärfisen lade ägg på väggen.
Små gröna ägg.
Jag petade bort dem.
Jag ville inte ha bärfisar där.</p>
<p>Bärfisar trivs nästan överallt.
De kan leva i tropisk regnskog.
De kan leva i torr öken.
I Sverige finns 28 olika arter
av bärfisar.</p>
<p>Bärfisar kan ha olika färger.
Jag har mest sett gröna
och bruna.
Deras skal glänser vackert i solen.</p>
<p>Så fort våren kom i år
såg jag en glänsande bärfis igen.
Den satt på en påsklilja.</p>
<p>Det var som att möta
en gammal vän!
Jag blev glad.
Det var då jag började tro
att bärfisen försöker
säga något till mig.</p>
<p>Den lilla insekten
har gjort mig nyfiken.
Vad vill den mig?
Kommer den att följa mig
hela den här sommaren också?</p></text><text title="Sverige är ute ur EM" author="8 Sidor" url="https://8sidor.se/sport/2021/06/sverige-ar-ute-ur-em-2/" date="2021-06-29 21:48:23" tags="|Sport|EM i fotboll 2021|fotboll|"><p>Sverige förlorade mot
Ukraina i EM i fotboll.
Nu är Sverige ute ur EM.</p>
<p>Det var en spännande match.
Först gjorde Ukraina 1-0.
Sedan gjorde Sverige 1-1.
Det var Emil Forsberg
som gjorde Sveriges mål.</p>
<p>I den andra halvleken
spelade Sverige bra
och hade flera chanser.
Men det blev inget mål.</p>
<p>Det blev förlängning.
I förlängningen blev
Marcus Danielson utvisad.
Efter det blev det svårt för Sverige.</p>
<p>Ukraina tryckte på för att göra mål.
Och precis i slutet kom målet.
Ukraina vann med 2-1.</p>
<p>Nu ska Ukraina spela
kvartsfinal mot England.</p>
<p>8 SIDOR</p></text><text title="Australien kämpar mot corona" author="8 Sidor" url="https://8sidor.se/varlden/2021/06/australien-kampar-mot-corona/" date="2021-06-30 06:50:04" tags="|Världen|Australien|delta|ny sort av viruset corona|viruset corona|"><p>Australien har hittills klarat
kampen mot viruset corona mycket bra.
Det är inte många
som har blivit smittade
eller som har dött.</p>
<p>Nu sprider sig en ny sort
av viruset corona i Australien.
Det är sorten som kallas delta.
Den smittar lättare.</p>
<p>Därför har nu flera städer
börjat med förbud att gå ut.
Ingen får gå ut
efter klockan 18 på kvällen.
Helst ska folk
stanna hemma mer än så.
Och folk måste ha munskydd
på sig när de är ute.</p>
<p>Folk som inte följer reglerna
kan få böter.</p>
<p>De hårda reglerna ska gälla
i några dagar eller i två veckor.
Det är olika
på olika platser.</p>
<p>Landet hoppas att det ska
minska spridningen av viruset.</p>
<p>8 SIDOR/TT</p></text><text title="Hitta knasiga träd" author="8 Sidor" url="https://8sidor.se/vardags/2021/06/hitta-knasiga-trad/" date="2021-06-30 06:55:43" tags="|Vardags|naturen|Skogssällskapet|sommar|träd|"><p>Har du sett ett knasigt träd?
Det kan vara träd
som är krokiga och slingriga
eller som ser ut som roliga figurer.</p>
<p>Organisationen Skogssällskapet
vill ha hjälp att hitta
träd som är annorlunda.</p>
<p>– Vi vill att fler går ut i naturen.
Det är ett intresse som ökar hela tiden.
Att leta efter knasiga träd
kan göra det roligare.</p>
<p>Det säger Ulrika Lagerlöf
som jobbar på Skogssällskapet.</p>
<p>Träd som är annorlunda
får ofta vara kvar i skogen.
De tas inte bort när träd sågas ner.
Det är bra för miljön när många
olika växter och djur får vara kvar.</p>
<p>Om du hittar ett knasigt träd
kan du ta en bild.
Sedan kan du dela det
i sociala medier, om du vill.
Till exempel på Facebook eller Instagram.</p>
<p>Under bilden
kan du skriva #knasigaträd.</p>
<p>8 SIDOR/TT</p></text><text title="Undersökning av reporter klar" author="8 Sidor" url="https://8sidor.se/sverige/2021/06/undersokning-av-reporter-klar/" date="2021-06-30 07:28:35" tags="|Sverige|Ekot|Sveriges Radio|undersökning|"><p>Sveriges Radio har undersökt
en reporter som jobbat
på deras nyhetsprogram Ekot.</p>
<p>Undersökningen visar
att det inte är något fel
på de program som reportern
har gjort för radion.</p>
<p>– Vi har lyssnat på programmen.
De är godkända
och följer våra regler.</p>
<p>Det säger Klas Wolf-Watz
till Sveriges Radio.
Han är chef på Ekot.</p>
<p>Det var tidigare i år
som nyheten om reportern kom.
Sajten Doku avslöjade
att reportern hade en
nära relation till en man
som hon intervjuade.</p>
<p>Reportern fick mycket kritik.</p>
<p>Journalister ska inte intervjua personer
som de är tillsammans med
eller nära vänner med.
Det är en viktig regel
för journalister.</p>
<p>Därför gjorde Sveriges Radio
undersökningen.</p>
<p><a href="https://8sidor.se/sverige/2021/05/ekot-undersoker-reporter/" rel="noopener noreferrer" target="_blank">Gå till 8 Sidors tidigare artikel om reportern</a></p>
<p>8 SIDOR/TT</p></text><text title="Extrem värme fortsätter i USA" author="8 Sidor" url="https://8sidor.se/varlden/2021/06/extrem-varme-fortsatter-i-usa/" date="2021-06-30 07:41:22" tags="|Världen|Kanada|klimatet|rekord i värme|rekordvärme|sommar|USA|värme|värmebölja|"><a href="https://8sidor.se/pacific-northwest-heat-wave-3/"><img alt="En man och en svart hund badar i en flod." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210630_oregon1.jpg" width="128" /></a>
<a href="https://8sidor.se/pacific-northwest-heat-wave-4/"><img alt="En kvinna sitter med ryggen mot kameran. Runt henne finns fyra brandmän. De har munskydd på sig." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210630_oregon2.jpg" width="128" /></a>
<a href="https://8sidor.se/210630_portland/"><img alt="Han ler och tittar in i kameran. Han har en keps och håller i en gitarr." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210630_portland.jpg" width="128" /></a>
<p>Det är mycket varmt
i västra Kanada och västra USA.
Så har det varit sedan i helgen.</p>
<p>I går tisdag var det 49,5 grader varmt
i Lytton i Kanada.
Lytton ligger i området British Columbia
i den västra delen av Kanada.</p>
<p>I British Columbia är det
233 personer som har dött hittills
under tiden med värmen.
Det är ungefär hundra personer
fler än normalt.
De flesta som har dött är gamla
eller har olika sjukdomar.</p>
<p>Det är också väldigt varmt
i staden Portland
i västra delen av USA.
Där har det varit 46,7 grader.</p>
<p>Charles Daniel är 63 år
och bor i Portland.
Han har tur.
Han har luftkonditionering i sitt hus.
Det är en maskin som gör
att luften blir kallare.
Men det har ändå varit
över 30 grader inomhus.</p>
<p>– Vi har skaffat extra fläktar
och vi har sovit i källaren,
säger Charles Daniel.</p>
<p>Han berättar att myndigheterna
har öppnat bibliotek och skolor.
Och där har de satt på
luftkonditionering.
Så människor kan gå dit
och svalka sig.</p>
<p>8 SIDOR/TT</p></text><text title="Så fixar du bevis för vaccin" author="8 Sidor" url="https://8sidor.se/sverige/2021/06/sa-fixar-du-bevis-for-vaccin/" date="2021-06-30 07:50:02" tags="|Sverige|coronapass|EUs vaccinpass|vaccin mot viruset corona|viruset corona|"><p>Nu blir det lättare att resa inom EU.
Om du är vaccinerad
mot viruset corona.</p>
<p>Den som har vaccinerat sig
kan få ett bevis.
Beviset har också kallats
för ett pass.</p>
<p>Det går att få beviset
från den 1 juli.
Det är gratis.
Beviset visar hur många
sprutor du har tagit.</p>
<p>Det räcker att du har tagit
en spruta för att få beviset.
Men det är inte säkert att du kan resa
till alla länder då.
Länderna har olika regler.</p>
<p>Beviset kan du ha i din mobil
eller som ett papper
när du reser till ett annat land.</p>
<p>Du måste ha ett svenskt personnummer.
Det är också bra att ha en e-legitimation.
Det är till exempel
bank-id och mobilt bank-id.
Men det går att skaffa
ett bevis för vaccin även om du
inte har en e-legitimation.</p>
<p>Så här gör du:</p>
<p>• Sju dagar efter att du
har vaccinerat dig
går du till sajten <strong>covidbevis.se </strong>på internet.
Där använder du din e-legitimation.
Beviset skickas till din brevlåda
på internet.</p>
<p>• Har du ingen brevlåda på internet?
<a href="https://www.digg.se/digital-post/privatperson" rel="noopener noreferrer" target="_blank">Gå till sida som berättar hur du gör.</a></p>
<p>Du kan spara beviset
i din mobil eller dator
eller skriva ut det.</p>
<p>• Om du inte har en e-legitimation
kan du få beviset skickat till din adress.</p>
<p>På sajten <strong>ehalsomyndigheten.se</strong>
kan du fylla i ett papper på internet.
Sedan skickas beviset hem till dig.</p>
<p>Den som saknar internet
kan ringa eller skriva brev
till E-hälsomyndigheten
och be om att få ett papper
skickat hem.</p>
<p>8 SIDOR</p></text><text title="Hon slutar som minister" author="8 Sidor" url="https://8sidor.se/sverige/2021/06/hon-slutar-som-minister/" date="2021-06-30 13:31:08" tags="|Alla Väljare|Sverige|Jennie Nilsson|kris i regeringen|"><p>Jennie Nilsson är politiker.
Hon är med i partiet
Socialdemokraterna.</p>
<p>Hon är minister för landsbygden.
Men nu slutar Jennie Nilsson
i regeringen.
Hon går tillbaka till sitt vanliga jobb
som politiker i riksdagen.</p>
<p>Det beror på krisen i politiken.
Sverige ska få en ny regering.
Och politikerna i riksdagen
ska rösta om vem som ska vara
statsminister.
Det är statsministern
som är ledare för regeringen.</p>
<p>Det är mycket jämnt i riksdagen.
Det spelar roll när politikerna
ska rösta om statsminister.</p>
<p>Socialdemokraterna, Miljöpartiet,
Vänsterpartiet och Centerpartiet
har 175 röster tillsammans.</p>
<p>Moderaterna, Sverigedemokraterna,
Kristdemokraterna och Liberalerna
har 174 röster tillsammans.</p>
<p>När Jennie Nilsson har jobbat i regeringen
så har en annan politiker jobbat
i stället för Jennie Nilsson i riksdagen.
Men den politikern har varit sjuk
och borta från arbetet.
Därför kommer Jennie Nilsson
tillbaka till riksdagen.</p>
<p>Ministern Ibrahim Baylan
tar över Jennie Nilssons jobb
i regeringen.</p>
<p>Någon gång nästa vecka
ska riksdagen rösta
om en statsminister.</p>
<p>8 SIDOR/TT</p></text><text title="Varning till världen" author="8 Sidor" url="https://8sidor.se/varlden/2021/07/varning-till-varlden/" date="2021-07-01 07:17:41" tags="|Världen|Kina|Xi Jinping|"><p>I Kina är det ett parti
som bestämmer.
Det är det kommunistiska partiet.
Så har det varit länge.</p>
<p>I år är det 100 år
sedan partiet startade.
Därför blir det en stor fest.
Och nu har festen börjat.</p>
<p>Kinas president Xi Jinping
hade ett tal.
Där gav han en varning till världen.
Kina kommer aldrig mer
låta något annat land
behandla Kina dåligt.</p>
<p>– Den som vågar göra det
kommer få sitt huvud blodigt sönderslaget
mot den stora muren av stål
som är gjord av över
1,4 miljarder kineser,
sa Xi Jinping.</p>
<p>Det finns inga fria
och rättvisa val i Kina.
Kina är inte en demokrati.
Den som är kritisk mot
det kommunistiska partiet
kan hamna i fängelse.</p>
<p>8 SIDOR/TT</p></text><text title="Kungen reser i Sverige" author="8 Sidor" url="https://8sidor.se/sverige/2021/07/kungen-reser-i-sverige/" date="2021-07-01 07:23:33" tags="|Sverige|drottning silvia|kung Carl Gustaf|"><p>Kung Carl Gustaf och drottning Silvia
brukar resa i Sverige.
Då brukar många
människor samlas.</p>
<p>Men under tiden med viruset corona
har vi inte kunnat samlas
i stora grupper.
Därför har kungen och drottningen
inte rest så mycket.</p>
<p>Men nu ska de börja resa igen.
De ska besöka hela Sverige.
Första besöket är i Kalmar.
Det är i augusti.
Sista besöket blir i Jämtland
i november.</p>
<p>För att hinna med alla stopp
ska kronprinsessan Victoria
och hennes man prins Daniel
också resa till några platser.
Prins Carl Philip och prinsessan Sofia
ska också resa.</p>
<p>Kungen vill visa att han bryr sig
om alla som har haft det svårt
under tiden med viruset corona.
Därför gör han besöken,
säger de som jobbar för kungen.</p>
<p>8 SIDOR/TT</p></text><text title="Ny tv-serie om sex" author="8 Sidor" url="https://8sidor.se/kultur/2021/07/ny-tv-serie-om-sex/" date="2021-07-01 07:30:44" tags="|Kultur|HBO|Sofia Helin|tv-serier|"><p>Det blir allt fler sajter på internet
där vi kan titta på filmer och tv-serier.</p>
<p>På de flesta av sajterna
kostar det pengar att titta.
En av sajterna heter HBO Max.
Den finns i USA.
Snart finns den i Sverige också.</p>
<p>Nu ska HBO Max göra sin första
svenska tv-serie.
Tv-serien heter <strong>Lust</strong>.</p>
<p>Den ska handla om kvinnor
som är över 40 år gamla.
De kämpar med lusten att ha sex.
Samtidigt som de har fullt upp
med jobb och barn.</p>
<p>Skådespelaren Sofia Helin
spelar en av rollerna i serien.</p>
<p>Det är inte känt när tv-serien
har premiär.
Men HBO Max kommer att fungera
i Sverige senare i år.</p>
<p>8 SIDOR/TT</p></text><text title="Allt fler får hudcancer" author="8 Sidor" url="https://8sidor.se/sverige/2021/07/allt-fler-far-hudcancer/" date="2021-07-01 07:31:40" tags="|Sverige|cancer|hudcancer|sola|sommar|Strålsäkerhetsmyndigheten|"><p>Hudcancer ökar i Sverige.
Sverige är ett av länderna
i världen med mest hudcancer.
Bara Nya Zeeland
och Australien är värre.</p>
<p>Det visar en ny rapport
från Strålsäkerhetsmyndigheten.</p>
<p>Varje år upptäcker
läkare ungefär 60 tusen
nya fall av hudcancer i Sverige.
Sjukdomen dödar ungefär
500 svenskar varje år.</p>
<p>En stor anledning
till att hudcancer ökar
är att många människor
är dåliga på att skydda sig mot solen.</p>
<p>– Det är svårt att få människor
att sluta sola.
Det går att ta skatt
på alkohol och cigaretter,
men inte på solen.</p>
<p>Det säger experten Yvonne Brandberg.
Hon jobbar på Strålsäkerhetsmyndigheten.</p>
<p>Många människor säger
att solen är nyttig och bra
för att få i sig D-vitamin.</p>
<p>Det stämmer.
Men det räcker med tio minuter sol
om dagen för att få i sig
tillräckligt med D-vitaminer.
Det säger experterna
på Strålsäkerhetsmyndigheten.</p>
<p>Barn är extra känsliga för solen.
Om ett barn bränner sig som liten
finns risken att få hudcancer
senare i livet.</p>
<p>Därför är det viktigt
att både förskolor
och föräldrar skyddar
barn mot solen.</p>
<p>8 SIDOR/TT</p></text><text title="Döda barn hittade i raset" author="8 Sidor" url="https://8sidor.se/varlden/2021/07/doda-barn-hittade-i-raset/" date="2021-07-01 07:35:38" tags="|Världen|hus som rasat|Miami|olycka|USA|"><p>Ett högt hus i Miami i USA
rasade förra veckan.
Över 50 lägenheter blev förstörda.</p>
<p>Många människor har jobbat
dygnet runt. De letar efter
människor i högarna efter raset.</p>
<p>Nu har 18 människor
blivit hittade döda.
Två av dem är små barn.
De var fyra och tio år gamla.</p>
<p>Nästan 150 människor
är fortfarande saknade.
Nu finns det nästan inte längre
något hopp om att hitta folk
som har överlevt.</p>
<p>USAs ledare Joe Biden
och hans fru Jill Biden
ska åka till Miami och besöka platsen
där huset rasade.</p>
<p>Det är inte klart
varför huset rasade.
Men experter hade upptäckt
ett fel i huset.</p>
<p>Arbetare skulle precis fixa det.
Men de hann inte börja sitt arbete.</p>
<p>8 SIDOR/TT</p></text><text title="Polis blev skjuten till döds" author="8 Sidor" url="https://8sidor.se/sverige/2021/07/polis-skjuten-till-dods/" date="2021-07-01 07:43:22" tags="|Sverige|Biskopsgården|Hisingen|Polisen|polisskjutning|"><p>En polis har blivit skjuten till döds.
Det hände sent i går kväll
i området Biskopsgården
på Hisingen i Göteborg.</p>
<p>– Det är med stor sorg
vi har fått veta
att en kollega har dött.</p>
<p>Det säger polisen
Anders Thornberg.
Han är chef för poliserna i Sverige.</p>
<p>Polisen som dog
stod och pratade
med några personer i området.
Han var där och jobbade.
Då ska någon eller några
ha börjat skjuta mot gruppen.</p>
<p>Polisen blev träffad av skott.
Han fick åka ambulans till sjukhus.
Senare på natten dog han
av sina skador.</p>
<p>Polisen som dog
var ungefär 30 år gammal.
Han var ganska ny som polis.</p>
<p>Området Biskopsgården
är fattigt och brottslingar
har stor makt där.
Där finns också två gäng
som bråkar med varandra.</p>
<p>Poliserna vet inte vem
som sköt deras kollega.</p>
<p>I dag klockan 12.00
ska det vara en tyst minut
för den döda polisen.</p>
<p>8 SIDOR</p></text><text title="Över tusen gravar i Kanada" author="8 Sidor" url="https://8sidor.se/varlden/2021/07/over-tusen-gravar-i-kanada/" date="2021-07-01 08:01:00" tags="|Världen|barn|gravar i Kanada|Kanada|massgravar i Kanada|urbefolkning|urfolk|ursprungsfolk|"><p>I landet Kanada
har över tusen gravar
blivit hittade.
Där finns döda barn.</p>
<p>Det var tidigare i år
som den första graven
blev hittad.
Efter det har flera
andra gravar blivit hittade.</p>
<p>Gravarna finns vid skolor.
Barnen i gravarna
var elever på skolorna.
Barnen blev begravda
i hemlighet.</p>
<p>Barnen som gick på skolorna
var från Kanadas urbefolkning.
De blev tvingade
att gå på skolorna.
Det var internatskolor.</p>
<p>En internatskola
är en skola
där eleverna bor på skolan.
Eleverna bor inte
med sina föräldrar.</p>
<p>Barn blev dåligt behandlade
på skolorna.
De blev slagna
och fick dåligt med mat.
Många barn dog.</p>
<p>Ingen vet exakt när barnen dog
och när de blev begravda.</p>
<p>De här skolorna
finns inte kvar längre.
Det var mellan åren 1831 och 1996
som myndigheter i Kanada
tvingade barn att gå på skolorna.</p>
<p>Det var för att tvinga barnen
att sluta med sin kultur.
De skulle ha en europeisk
och kristen kultur i stället.</p>
<p>Kanadas ledare Justin Trudeau
har bett om ursäkt till urbefolkningen
för hur de blev behandlade.</p>
<p>8 SIDOR/TT</p></text><text title="Snart kör SJ fulla tåg igen" author="8 Sidor" url="https://8sidor.se/sverige/2021/07/snart-kor-sj-fulla-tag-igen/" date="2021-07-01 08:20:27" tags="|Sverige|buss och tåg|corona|SJ|tåg|viruset corona|"><p>På grund av viruset corona
har tåg och bussar inte
fått sälja alla sina biljetter.</p>
<p>Men nu har många i Sverige
fått vaccin mot viruset.
Det gör att landet
kan vara mer öppet.</p>
<p>Företaget SJ säger nu
att de kommer börja
sälja alla sina biljetter.
Det börjar gälla
från den 15 juli.</p>
<p>– Nu går det att boka
platserna som vi tidigare
hade tagit bort,
säger Tobbe Lundell på SJ.</p>
<p>8 SIDOR/TT</p></text><text title="Ulf Kristersson ger upp" author="8 Sidor" url="https://8sidor.se/sverige/2021/07/ulf-kristersson-ger-upp/" date="2021-07-01 09:20:52" tags="|Alla Väljare|Sverige|kris i regeringen|Moderaterna|Ulf Kristersson|"><p>Sverige ska få
en ny regering.</p>
<p>Ulf Kristersson från Moderaterna
fick i uppdrag att försöka
bilda en ny regering.
Men nu ger han upp.</p>
<p>Han har undersökt saken.
Och han har sett
att de flesta politikerna
i riksdagen skulle rösta nej
till honom som statsminister.</p>
<p>Och om han får ett nej
kan han inte bilda regering.</p>
<p>I riksdagen finns det 349 politiker.
175 av dem skulle rösta nej
till Ulf Kristersson, säger han.
Det är precis mer än hälften.</p>
<p>Nu har i stället Stefan Löfven
fått uppdraget.
Han ska försöka bilda
en ny regering.
Senast på måndag ska Löfven
berätta hur det har gått.</p>
<p>8 SIDOR/TT</p></text><text title="– Många blir ledsna" author="8 Sidor" url="https://8sidor.se/sverige/2021/07/manga-blir-ledsna/" date="2021-07-01 13:42:51" tags="|Sverige|Biskopsgården|Göteborg|Hisingen|Polisen|polisskjutning|"><a href="https://8sidor.se/web_inrikes-5312/"><img alt="Bilden är från ett torg i Göteborg. Människor har lagt blommor på marken. I bakgrunden står några människor." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_biskop5.jpg" width="128" /></a>
<a href="https://8sidor.se/web_inrikes-5309/"><img alt="Hon ser ledsen och allvarlig ut. Hon har tänt ett ljus." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_biskop1.jpg" width="128" /></a>
<a href="https://8sidor.se/presstr%c6%92ff-l%c3%b7fven/"><img alt="De står i varsin talarstol med mikrofon. Stefan Löfven står närmast. Båda har kostym och slips." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_biskop2.jpg" width="128" /></a>
<a href="https://8sidor.se/web_inrikes-5310/"><img alt="Han pratar i en mikrofon. Han har en blå polisskjorta på sig. Han är flintskallig och har glasögon." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_biskop3.jpg" width="128" /></a>
<a href="https://8sidor.se/web_inrikes-5311/"><img alt="Många poliser är samlade på ett torg i Malmö." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_biskop4.jpg" width="128" /></a>
<p>I onsdags kväll blev en polis
skjuten till döds.
Polisen var en man
som var ungefär 30 år.
Det hände i området
Biskopsgården i Göteborg.</p>
<p>Karin Ulfheden jobbar
som präst i området.</p>
<p>– Jag tror att många här
blir ledsna.
Och att de blir trötta,
arga och rädda,
säger Karin Ulfheden.</p>
<p>Sveriges statsminister
Stefan Löfven har pratat
om det som hände.</p>
<p>– Det är med stor sorg
som vi fick veta
om den dödade polisen.
Vi tänker på hans familj,
vänner och kollegor,
sa Stefan Löfven.</p>
<p>– Vi kommer aldrig att sluta
kämpa mot gäng som gör brott,
sa Stefan Löfven.</p>
<p>Ännu är det inte känt
vem som sköt polisen.
Och det är inte känt
varför det hände.
Men troligen var det någon annan
som skulle bli skjuten.
Inte polisen.</p>
<p>– Vi ska göra allt vi kan
för att lösa det här brottet.</p>
<p>Det säger Erik Nord
som är chef för poliserna
i Göteborg.</p>
<p>Klockan 12 på torsdagen
hade alla poliser i Sverige
en tyst minut
för den dödade polisen.</p>
<p>8 SIDOR/TT</p>
<p><a href="https://8sidor.se/sverige/2021/07/polis-skjuten-till-dods/" rel="noopener noreferrer" target="_blank">Gå till den första artikeln om polisen</a></p></text><text title="Minskad smitta i Sverige" author="8 Sidor" url="https://8sidor.se/sverige/2021/07/minskad-smitta-i-sverige/" date="2021-07-01 14:00:07" tags="|Sverige|corona|corona-virus|delta|Folkhälsomyndigheten|"><p>Allt färre i Sverige
blir sjuka av viruset corona.</p>
<p>Experterna på Folkhälsomyndigheten
säger att det ser bra ut.
Men de varnar för risken
att smittan kan sprida sig
på vissa platser.</p>
<p>– Det är viktigt
att vi fortsätter
vara försiktiga.</p>
<p>Det säger Sara Byfors
på Folkhälsomyndigheten.</p>
<p>Det är färre som är svårt sjuka
och som behöver
vård på sjukhusen.</p>
<p>– Men det är fortfarande
några som inte klarar
av sjukdomen.
Det dör några människor
varje dag,
säger Sara Byfors.</p>
<p>WHO, världens organisation för hälsa,
varnar också för att smittan
ökar i världen.</p>
<p>Det är första gången
på över två månader som
smittan ökar i världen igen.</p>
<p>Det är den nya sorten
av viruset som kallas delta
som gör att smittan ökar.</p>
<p>I Sverige har minst 743 personer
blivit smittade av det viruset.</p>
<p>8 SIDOR/TT</p></text><text title="Gina Dirawi gör en skiva" author="8 Sidor" url="https://8sidor.se/kultur/2021/07/gina-dirawi-gor-en-skiva/" date="2021-07-02 06:54:50" tags="|Kultur|Gina Dirawi|musik|ny musik|"><p>Gina Dirawi är 30 år
och kommer från Sundsvall.</p>
<p>Hon blev känd i tv.
Hon var programledare
för flera program.
Bland annat
Melodifestivalen.</p>
<p>Men de senaste åren
har hon gjort andra saker.
Hon har skrivit en bok
och hon har gjort musik.</p>
<p>Nu ska hon göra
en hel skiva med musik.
Skivan ska heta
<strong>Meet me in Jannah</strong>.
Den kommer i början
av nästa år.</p>
<p>Redan nu finns det några
låtar med Gina Dirawi.
En av dem heter <strong>Sunday</strong>.
<a href="https://www.youtube.com/watch?v=S2ssHXyV1EE" rel="noopener noreferrer" target="_blank">Gå till Sunday på sajten Youtube</a></p>
<p>8 SIDOR</p></text><text title="Gratis fotboll på internet" author="8 Sidor" url="https://8sidor.se/sport/2021/07/gratis-fotboll-pa-internet/" date="2021-07-02 06:55:53" tags="|Sport|Champions League|Champions League för damer|Champions League i|damfotboll|fotboll|Zecira Musovic|"><a href="https://8sidor.se/sweden-soccer-women-champions-league-2/"><img alt="Två spelare kämpar om bollen. Spelaren till vänster har rosa tröja. Spelaren till höger har blå tröja." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_fotboll2.jpg" width="128" /></a>
<a href="https://8sidor.se/web_sport-1813/"><img alt="Hon ler. Hon har mörkt hår. Hon har Sveriges mörkblå tröja." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701_fotboll1.jpg" width="128" /></a>
<p>I Champions League i fotboll
spelar de bästa klubbarna
i Europa.</p>
<p>Serien finns för både
herrar och damer.</p>
<p>Nu ska damernas Champions League
bli gratis att titta på.
Matcherna ska visas direkt
på sajterna Dazn och Youtube.
Så ska det vara i fyra år framåt.</p>
<p>Zećira Mušović är målvakt.
Hon spelar i klubben Chelsea
och i Sveriges landslag.
Hon är glad över nyheten.</p>
<p>– Det känns viktigt för mig
som spelare och förebild
att få visa fotbollen
för barn och ungdomar.</p>
<p>Det säger Zećira Mušović
till SVT Sport.</p>
<p>De första matcherna
som visas i år
kommer i oktober.</p>
<p>8 SIDOR</p></text><text title="Håll koll på alkoholen" author="8 Sidor" url="https://8sidor.se/vardags/2021/07/hall-koll-pa-alkoholen/" date="2021-07-02 06:56:50" tags="|Vardags|alkohol|missbruk|sommar|"><a href="https://8sidor.se/vardags/2021/07/hall-koll-pa-alkoholen/attachment/sxpdknhog94/"><img alt="Två händer skålar med varandra. De håller i två glas med öl." class="attachment-thumbnail size-thumbnail" height="69" src="https://8sidor.se/wp-content/uploads/2021/06/alkohol.jpg" width="128" /></a>
<a href="https://8sidor.se/vardags/2021/07/hall-koll-pa-alkoholen/attachment/web_inrikes-5303/"><img alt="Han har en grön t-shirt på sig." class="attachment-thumbnail size-thumbnail" height="69" src="https://8sidor.se/wp-content/uploads/2021/06/alkoholforskare.jpg" width="128" /></a>
<p>På sommaren dricker många
mer alkohol än vanligt.</p>
<p>Många har semester
och slappnar av.
Då finns det inga tider att passa.
Och då behöver du inte
gå upp tidigt på morgonen.</p>
<p>Därför kan vara svårt att veta
om du har problem med alkohol.</p>
<p>– Alkohol är ofta något
som vi dricker när vi umgås
med andra i Sverige,
säger Anders Hammarberg,</p>
<p>Han forskar om alkohol
på Karolinska institutet
i Stockholm.</p>
<p>Fler människor skulle behöva
söka vård för att de har problem
med alkohol,
berättar Anders Hammarberg.
Men det kan vara svårt
att veta om du behöver hjälp.</p>
<p>Den som dricker tio glas med alkohol
varje vecka i flera veckor kan få skador,
berättar Anders Hammarberg.
Till exempel skador på
lever, hjärta och hjärna.</p>
<p>Ett av hans tips är att skriva
ner hur mycket du dricker.
Då är det lättare att se
hur mycket det blir.</p>
<p>Och när sommaren är slut
kan det vara bra
att hålla koll på dig själv.
Om du inte dricker mindre igen
efter sommaren
så är det ett problem.</p>
<p>Har du problem med alkohol
och vill ha hjälp?
Då kan du ringa till <strong>Alkohollinjen</strong>.
<a href="https://www.alkohollinjen.se/" rel="noopener noreferrer" target="_blank">Gå till alkohollinjens sida på internet.</a></p>
<p>8 SIDOR/TT</p></text><text title="Man skjuten till döds" author="8 Sidor" url="https://8sidor.se/sverige/2021/07/man-skjuten-till-dods-13/" date="2021-07-02 07:28:33" tags="|Sverige|dödsskjutning|dödsskjutningar|Flemingsberg|Huddinge|mord|"><p>Poliserna fick ett larm
sent i går kväll, torsdag.</p>
<p>En man hade blivit skjuten.</p>
<p>Det hände vid en skola
i Flemingsberg i Huddinge
som ligger söder om Stockholm.</p>
<p>Mannen dog på platsen
där han hade blivit skjuten.
Han var ungefär 25 år.</p>
<p>Nu är poliserna ute
och knackar på
hos grannar till skolan.</p>
<p>Poliserna hoppas att någon
kan ha sett något
som kan hjälpa dem
att lösa brottet.</p>
<p>Senare på fredagen
tog poliserna fast en man.
Mannen är misstänkt
för mordet.</p>
<p>8 SIDOR/TT</p></text><text title="Prinsessan Diana som staty" author="8 Sidor" url="https://8sidor.se/varlden/2021/07/prinsessan-diana-som-staty/" date="2021-07-02 07:34:56" tags="|Världen|brittiska kungahuset|prins harry|prins william|prinsessan Diana|Storbritannien|"><p>Prinsessan Diana är en av
världens mest kända personer.
Hon var gift med Storbritanniens
kronprins Charles.</p>
<p>Den 1 juli i år
skulle Diana ha fyllt 60 år.
Men hon dog år 1997
i en krasch med en bil.
Hon blev bara 36 år gammal.</p>
<p>Då var hennes barn,
prinsarna Harry och William,
12 och 15 år gamla.</p>
<p>Prinsarna beställde en staty
av sin mamma år 2017.
Nu är den klar.
Den står i trädgården
i Kensington Palace i London.
Prinsessan Diana bodde där.</p>
<p>Statyn föreställer Diana
och det sitter tre barn runt henne.</p>
<p>Prinsarna möttes för att inviga
statyn i går, torsdag.
De hoppas att statyn ska få folk
att alltid minnas att Diana
har en speciell plats i historien.</p>
<p>8 SIDOR/TT</p></text><text title="Poliserna har hittat spår" author="8 Sidor" url="https://8sidor.se/sverige/2021/07/poliserna-har-hittat-spar/" date="2021-07-02 07:41:13" tags="|Sverige|Biskopsgården|Göteborg|Hisingen|Polisen|polisskjutning|"><p>I onsdags kväll
blev en polis skjuten till döds.
Det hände i Biskopsgården i Göteborg.</p>
<p>Polisen var ute och jobbade
tillsammans med en kollega.
De åkte på varsin moped
innan en av dem blev skjuten.</p>
<p>Nu jobbar poliserna med
att hitta den som sköt.</p>
<p>De har tagit fast 20 personer.
Men ingen av dem
är misstänkt för att ha skjutit.
Poliserna har också gjort
över 200 förhör.</p>
<p>Poliserna har hittat
spår på platsen där brottet hände.
Bland annat hylsor till patroner
som kommer från ett vapen.</p>
<p>Skjutningen kan finnas på film.
Det finns flera kameror
i Biskopsgården som övervakar.</p>
<p>– Vi forsätter att hämta information.
Det blir allt tydligare för oss,
vad som har hänt.</p>
<p>Det säger polisen Dan Windt
till Sveriges Radio.</p>
<p>8 SIDOR</p></text><text title="Vissa lever allt längre" author="8 Sidor" url="https://8sidor.se/sverige/2021/07/vissa-lever-allt-langre/" date="2021-07-02 07:48:26" tags="|Sverige|ålder|lång utbildning|livskvalitet|medellivslängd|SCB|utbildning|"><p>Svenskar lever allt längre.
Men människor som har en lång utbildning
lever ännu längre.
Jämfört med människor som inte
har en lång utbildning.
Det visar en ny undersökning.</p>
<p>Det handlar om människor
som har studerat efter gymnasiet.
De lever ungefär sex år längre
jämfört med de som inte har det.</p>
<p>Det är myndigheten
SCB, Statisstiska centralbyrån,
som har undersökt hur länge vi lever.</p>
<p>Örjan Hemström är en av dem
som har jobbat med undersökningen.
Han berättar att hur vi lever
spelar en stor roll
för hur länge vi lever.</p>
<p>Det är fler människor
som inte har studerat efter gymnasiet
som saknar jobb, till exempel.</p>
<p>Det kan också spela roll
hur lätt det är att få vård.
En del bor långt bort från sjukhus.
Sådant kan också spela roll
för hur länge vi lever,
berättar Örjan Hemström.</p>
<p>Vården är inte heller lika
i alla områden i Sverige.</p>
<p>8 SIDOR/TT</p></text><text title="Staden har brunnit ned" author="8 Sidor" url="https://8sidor.se/varlden/2021/07/staden-har-brunnit-ned/" date="2021-07-02 08:17:01" tags="|Världen|klimatförändringar|lytton|rekordvärme|"><p>I tisdags var det rekord i värme
i den lilla staden Lytton
i södra Kanada.
Det var 49,6 grader.</p>
<p>Nu finns nästan inget
av staden kvar.</p>
<p>Staden har brunnit ned.
Det beror på bränder
som startade av värmen.</p>
<p>– Vår stackars lilla stad Lytton
är borta. Och elden kom så snabbt.</p>
<p>Det skriver Edith Loring-Kuhanga
på Facebook.</p>
<p>På onsdagen fick hon
och ungefär 250 andra personer
som bor i Lytton
fly från bränderna.</p>
<p>– Det fanns inte tid
att packa någonting.
Jag fick lämna allt,
säger Edith Loring-Kuhanga
till nyhetskanalen CBC.</p>
<p>Den extrema värmen
i västra Kanada
och nordvästra USA
har gjort att risken
för bränder i skogen
är mycket stor.</p>
<p>Flera bränder har
redan spridit sig.
Ungefär tusen personer
har fått lämna sina hem.
Och flera hundra personer
ska ha dött av värmen.</p>
<p>Utsläpp från bilar och fabriker och annat
gör klimatet på jorden varmare.
Det säger experter.</p>
<p>– Extrema väder kommer
att bli mycket vanligare.
Jorden kommer fortsätta
att bli varmare
om vi inte gör något.</p>
<p>Det säger Gunilla Svensson.
Hon är expert på väder
vid Stockholms universitet.</p>
<p>8 SIDOR/TT</p></text><text title="Han slog världsrekord" author="8 Sidor" url="https://8sidor.se/sport/2021/07/han-slog-varldsrekord/" date="2021-07-02 08:27:18" tags="|Sport|400 meter häck|friidrott|Karsten Warholm|Oslo|"><a href="https://8sidor.se/bislett-games-2021/"><img alt="Från en stadion för friidrott. Karsten Warholm hoppar över en häck. På läktaren står publiken upp och hejar på honom." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210702_karsten1.jpg" width="128" /></a>
<a href="https://8sidor.se/bislett-games-2021-4/"><img alt="Karsten Warholm firar efter sitt lopp. Han viftar med en norsk flagga. I bakgrunden syns publiken." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210702_karsten4.jpg" width="128" /></a>
<a href="https://8sidor.se/bislett-games-2021-2/"><img alt="Karsten Warholm jublar tillsammans med några från publiken. De tar en selfie tillsammans. Warholm har en vikingahjälm på huvudet." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210702_karsten2.jpg" width="128" /></a>
<a href="https://8sidor.se/bislett-games-2021-3/"><img alt="Från en stadion för friidrott. Karsten Warholm står och jublar. Han står bredvid en digital tavla. Där står hans namn och tiden han har sprungit på." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210702_karsten3.jpg" width="128" /></a>
<p>Karsten Warholm är en
av Norges största stjärnor
i idrott.</p>
<p>Han tävlar i friidrott.
Där springer han
400 meter häck.</p>
<p>På torsdagen var det tävlingar
i Norges huvudstad Oslo.</p>
<p>Karsten Warholm sprang snabbt
framför sin hemmapublik.
Han slog världsrekord
på 400 meter häck.</p>
<p>Det nya rekordet
är 46 sekunder
och 70 hundradelar.</p>
<p>Ingen har sprungit
så snabbt på 29 år.
Det gamla rekordet
var från år 1992.
Men nu har Karsten Warholm
slagit det.</p>
<p>– I dag bestämde jag mig
för att slå rekordet.
Det klarade jag.
Och jag gjorde det på hemmaplan.
Det blir inte bättre,
sa Karsten Warholm efter loppet.</p>
<p>Han är stor favorit
till att vinna guldet i OS
senare i sommar.</p>
<p>8 SIDOR/TT</p></text><text title="Tolv år och klar för OS" author="8 Sidor" url="https://8sidor.se/sport/2021/07/tolv-ar-och-klar-for-os/" date="2021-07-02 08:27:23" tags="|Sport|OS i Tokyo|skateboard|Sky Brown|"><a href="https://8sidor.se/olympics-qualifying-skateboarding-3/"><img alt="Hon åker skateboard i en skateboard-park. Hon är i luften och tar tag i brädan med handen. Hon har en svart hjälm på sig." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210702_skybrown.jpg" width="128" /></a>
<a href="https://8sidor.se/sport/2021/07/tolv-ar-och-klar-for-os/attachment/olympics-qualifying-skateboarding-2/"><img alt="Närbild på Sky Brown som ska tävla för Storbritannien i OS." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210701-osbrown-0d91f6e2-a001nh.jpg" width="128" /></a>
<p>Nu är det klart.
Sky Brown som är tolv år
och tävlar i skateboard
får åka till OS i Tokyo.</p>
<p>Sky Brown ska tävla
för sitt land Storbritannien.</p>
<p>När OS börjar kommer
hon vara tretton år
och elva dagar.</p>
<p>Det betyder att hon
är den yngsta
som någonsin har tävlat
för Storbritannien
under tävlingarna
i OS på sommaren.</p>
<p>Men hon är inte
Storbritanniens yngsta någonsin.</p>
<p>Det är Cecilia Colledge.
Hon var elva år när hon
tävlade i skridskor
i OS under vintern 1932.</p>
<p>8 SIDOR/TT</p></text><text title="Ebba Busch erkänner brott" author="8 Sidor" url="https://8sidor.se/sverige/2021/07/ebba-busch-erkanner-brott/" date="2021-07-02 11:20:07" tags="|Alla Väljare|Sverige|Ebba Busch|Ebba Buschs hus|Ebba Buschs husköp|förtal|grovt förtal|"><p>Ebba Busch är ledare
för partiet Kristdemokraterna.
Nu erkänner hon
brottet grovt förtal.</p>
<p>Det blev bråk när Ebba Busch
ville köpa ett hus.
Hon och en gammal man
som skulle sälja huset
började bråka.</p>
<p>Den gamla mannen
hade hjälp av en jurist.
Ebba Busch skrev på Facebook
att juristen var brottslig.</p>
<p>Det kan vara ett brott
att Ebba Busch skrev så.
Hon blev anmäld
till poliserna.</p>
<p>Nu erkänner Ebba Busch
att hon har gjort brottet grovt förtal.
Hon blir dömd att betala
60 tusen kronor i böter.
Eftersom hon har erkänt
så slipper hon en rättegång.</p>
<p>Ebba Busch tycker själv
att hon inte har gjort något fel.</p>
<p>– Jag har erkänt ett brott
som jag tycker att jag är oskyldig till,
säger hon.</p>
<p>8 SIDOR/TT</p></text><text title="17-åring gripen för skjutning av polis" author="8 Sidor" url="https://8sidor.se/sverige/2021/07/17-aring-gripen-for-skjutning-av-polis/" date="2021-07-02 15:02:04" tags="|Sverige|Biskopsgården|Göteborg|Hisingen|Polisen|polisskjutning|"><p>En polis blev skjuten
till döds i Biskopsgården
i Göteborg.
Det hände i onsdags.</p>
<p>Nu har poliserna tagit fast
en 17-åring.
Han är misstänkt
för mord på polisen.</p>
<p>Poliserna tog fast 17-åringen
i Biskopsgården
på fredagens eftermiddag.</p>
<p>17-åringen har sagt
att han är oskyldig.</p>
<p>Det är inte känt
varför polisen blev skjuten.
Men poliserna tror inte
att det var polisen
som skulle dö.
Och inte heller
att det handlar om
ett hat mot poliser.</p>
<p>Troligen var det någon annan
som skulle bli skjuten.</p>
<p>– Vi tror att det handlar om
ett bråk mellan olika gäng,
säger polisen Teodor Smedius
på en träff med journalister.</p>
<p>Åklagaren Ulrika Åberg
säger att det kan bli fler
gripna personer framöver.</p>
<p>8 SIDOR</p></text><text title="Coops affärer stängda" author="8 Sidor" url="https://8sidor.se/sverige/2021/07/coops-affarer-stangda/" date="2021-07-04 15:45:47" tags="|Sverige|Coop|it-attack|Joe Biden|"><p>Det har varit en attack på internet
mot företaget Coops
system för kassor.</p>
<p>Därför har många av deras mataffärer
varit stängda under helgen.
Kunderna har inte kunnat betala.</p>
<p>På söndagen var nästan
alla Coops 800 affärer stängda.</p>
<p>Attacken mot Coop
hände i fredags kväll.</p>
<p>Det verkar vara brottslingar
som har gjort attacken
med hjälp av datorer.
Det kallas it-attack.</p>
<p>Flera tusen andra företag
i andra länder
kan också ha blivit attackerade.
I Sverige har också företagen
SJ och Apoteket Hjärtat
fått problem.</p>
<p>Nu ska experter i USA hjälpa
till att undersöka attacken.
Det har USAs president
Joe Biden sagt.</p>
<p>Gruppen som har gjort attacken
säger att de vill ha nästan
600 miljoner kronor
för att de ska sluta med attacken.</p>
<p>Coop hoppades att alla affärer
skulle kunna öppna som vanligt
på måndag igen.
Men några affärer
måste fortsätta ha stängt.
Det är inte känt hur många.</p>
<p>8 SIDOR/TT</p></text><text title="Möte om politik börjar" author="8 Sidor" url="https://8sidor.se/sverige/2021/07/mote-om-politik-borjar/" date="2021-07-04 16:29:45" tags="|Alla Väljare|Sverige|Almedalsveckan|krisen i regeringen|Nooshi Dadgostar|Vänsterpartiet|"><p>I början av juli varje år
brukar flera tusen människor
resa till ön Gotland.
De är med på Almedalsveckan.</p>
<p>Under veckan är det
möten, samtal och debatter.
Partiernas ledare håller tal
i parken Almedalen.</p>
<p>Förra året blev mötet
stoppat av viruset corona.
Men i år är mötet på internet.</p>
<p>Vänsterpartiets ledare
Nooshi Dadgostar höll tal först
av alla partiernas ledare.
Det gjorde hon på söndagen.</p>
<p>Vänsterpartiet har fått
flera tusen nya medlemmar
i sitt parti den senaste tiden.</p>
<p>Många tycker att de
gjorde rätt som röstade bort
Stefan Löfven som statsminister
för två veckor sedan.
Det gjorde de för att de inte var nöjda
med regeringens förslag
om hyror på lägenheter.</p>
<p>I sitt tal sa Nooshi Dadgostar
att krisen i regeringen
hade kunnat stoppas.
Om partierna hade pratat
mer med varandra.</p>
<p>På söndagen talade också
Kristdemokraternas ledare Ebba Busch.
Hon sa att tycker att det är
onödigt med ett extra val i höst.
Hon pratade också
om att vården har för långa köer
och att poliserna borde bli fler.</p>
<p>8 SIDOR/TT</p></text><text title="17-åringen har blivit häktad" author="8 Sidor" url="https://8sidor.se/sverige/2021/07/17-aringen-har-blivit-haktad/" date="2021-07-05 07:05:58" tags="|Sverige|17-åring|Biskopsgården|polismord i Biskopsgården|polisskjutning|"><p>En polis blev skjuten
till döds i Biskopsgården
i Göteborg.
Det hände i onsdags.</p>
<p>På fredagen tog poliserna fast
en 17-årig pojke.
Han är misstänkt
för mordet på polisen.</p>
<p>17-åringen säger
att han är oskyldig.</p>
<p>Nu har en domstol bestämt
att pojken blir häktad.
Han ska vara inlåst medan
poliserna undersöker brottet.</p>
<p>Det är ovanligt
att så unga människor
blir häktade.
Lagen säger
att alla under 18 år
är barn.</p>
<p>Men domstolen säger
att bevis kan bli förstörda
om pojken får vara fri.</p>
<p>8 SIDOR/TT</p></text><text title="Rekord för film" author="8 Sidor" url="https://8sidor.se/kultur/2021/07/rekord-for-film/" date="2021-07-05 07:33:57" tags="|Kultur|Fast and Furious|film|"><p>Nya filmen <strong>Fast and Furious 9</strong>
är populär runt om i världen.
Filmen är den mest sedda
i många länder.</p>
<p>Filmen har redan tjänat in
över fyra miljarder kronor.
Det är rekord.
Den har tjänat mer pengar
än någon annan film
det senaste året.</p>
<p>Filmen tillhör en serie filmer
som alla kallas för Fast and Furious.
Den första filmen kom
år 2001.
Vin Diesel spelar huvudrollen.
Filmerna handlar bland annat
om olagliga tävlingar med bilar
som kallas street-race.</p>
<p>Den 14 juli kommer
Fast and Furious 9
på bio i Sverige.</p>
<p>8 SIDOR/TT</p></text><text title="Många vill jobba hemma" author="8 Sidor" url="https://8sidor.se/vardags/2021/07/manga-vill-jobba-hemma/" date="2021-07-05 07:57:11" tags="|Vardags|jobba hemma|viruset corona|"><p>Många har jobbat hemma
under tiden med viruset corona.
Det har varit en regel länge.
De som kan jobba hemma
ska göra det.</p>
<p>Och många kommer
fortsätta jobba hemma
också efter tiden med viruset.
Det säger experter.</p>
<p>– Många trodde att folk
skulle göra sitt jobb sämre
när de jobbar hemma.
Men många har märkt
att det inte har blivit så.
säger experten Stefan Tengblad.</p>
<p>Jobbet har ofta fungerat
bättre till och med.
Folk blir inte störda
på samma sätt
när de jobbar hemma.</p>
<p>De flesta har också gillat
att jobba hemifrån.
Men det finns också de som inte tycker
att det har fungerat.
Det visar undersökningar.</p>
<p>Nu kan det bli en kamp
mellan vad cheferna vill
och vad personalen vill.
Chefen kanske vill
att alla ska jobba
mer på kontoren igen.</p>
<p>Det tror Stefan Tengblad.</p>
<p>Många kommer kanske
att  jobba tre dagar på kontoret
och två dagar hemma.
Då får du träffa kollegor
och också jobba ostört hemma.</p>
<p>– Det gäller att hitta en balans.
En del arbete fungerar bättre
när vi ses, säger experten
Pernilla Petrelius Karlberg.</p>
<p>Men för att bli en populär
arbetsplats är det bra om
personalen också kan få jobba
hemma om de vill,
säger hon.</p>
<p>8 SIDOR/TT</p></text><text title="Löfven vill bli statsminister igen" author="8 Sidor" url="https://8sidor.se/sverige/2021/07/125418/" date="2021-07-05 08:00:56" tags="|Alla Väljare|Sverige|kris i regeringen|Stefan Löfven|"><p>Det har varit kris
i politiken i Sverige
sedan den 21 juni.</p>
<p>Då röstade politikerna
i riksdagen nej till Stefan Löfven
som statsminister.</p>
<p>Sedan dess har partierna
i riksdagen försökt att komma överens
om vem som ska bli ny statsminister.</p>
<p>Det är svårt.
Inget parti har tillräckligt många
politiker i riksdagen för att kunna
styra Sverige själva.
De måste samarbeta med andra partier.</p>
<p>Förra veckan försökte
partiet Moderaternas ledare
Ulf Kristersson att bilda ny regering.
Men det gick inte.</p>
<p>Nu är det Socialdemokraternas
ledare Stefan Löfvens tur.
Han har redan stöd av politikerna
i Miljöpartiet.
Partierna samarbetade
tidigare i regeringen.</p>
<p>Men Stefan Löfven behöver också stöd
från Centerpartiet och Vänsterpartiet
för att kunna styra landet.</p>
<p>I dag, måndag, ska han berätta
om det går.</p>
<p>8 SIDOR/TT</p></text><text title="Guld i sprintstafett" author="8 Sidor" url="https://8sidor.se/sport/2021/07/guld-i-sprintstafett/" date="2021-07-05 08:16:48" tags="|Sport|sprintstafett|Tove Alexandersson|VM i orientering|"><p>Sveriges lag vann guld
i sprintstafetten
i VM i orientering.
Tävlingen var
i Tjeckien i helgen.</p>
<p>Svenska stjärnan Tove Alexandersson
startade på första sträckan.
Hon ledde tävlingen tidigt.</p>
<p>Emil Svensk och Gustav Bergman
sprang andra och tredje sträckan.
De såg till att Sverige
fortsatte att leda tävlingen.</p>
<p>Sara Hagström sprang sista
sträckan för Sverige.
Sverige vann med 26 sekunder före
det norska laget som kom tvåa.</p>
<p>Schweiz kom på tredje plats.</p>
<p>– Det är det här jag har drömt om.
Jag är så nöjd att jag får vara i lag
med de här som gör det möjligt,
sa Sara Hagström till SVT.</p>
<p>8 SIDOR</p></text><text title="Fler köper kondomer" author="8 Sidor" url="https://8sidor.se/vardags/2021/07/fler-koper-kondomer/" date="2021-07-05 08:28:04" tags="|Vardags|corona|försäljningen av kondomer|kondomer|"><p>Försäljningen av kondomer
har ökat i maj och juni.
Det kan bero på att reglerna
för viruset corona har ändrats.</p>
<p>Under lång tid har folk
inte kunnat träffats som vanligt.
Men nu får vi börja göra det igen.</p>
<p>– I maj och juni har
det sålts fler kondomer
jämfört med början av året,
säger Annette Otterström
på organisationen RFSU.</p>
<p>Hon tror att allt fler
människor nu vill börja träffa
andra igen.
Men hon tycker fortfarande
att alla ska vara försiktiga
med hur många de träffar.
Viruset corona finns fortfarande
kvar i Sverige.
Vi måste fortsätta att följa råden.</p>
<p>– Men vi vet också att många
behöver träffa andra och
vara nära varandra, säger hon.</p>
<p>Kondomer är ett av de säkraste
sätten att skydda sig
när människor har sex.</p>
<p>8 SIDOR/TT</p></text><text title="50 dog i krasch med flygplan" author="8 Sidor" url="https://8sidor.se/varlden/2021/07/50-dog-i-krasch-med-flygplan/" date="2021-07-05 09:19:05" tags="|Världen|Filippinerna|olycka med flygplan|"><p>Ett flygplan för militärer
missade platsen där det skulle landa.
Flygplanet kraschade
och började brinna.
Det hände i går, söndag,
på ön Jolo i Filippinerna.</p>
<p>På planet fanns 96 personer.
47 av dem dog.
Tre personer som fanns på
marken där planet kraschade
dog också.</p>
<p>Vittnen till olyckan
ska ha sett militärer
hoppa ur planet
innan kraschen.
Det kan ha räddat deras liv.</p>
<p>Just nu vet ingen
varför olyckan hände.</p>
<p>Det är den svåraste olyckan
med flygplan för militärer
på 30 år.
Det skriver nyhetsbyrån Reuters.</p>
<p>8 SIDOR/TT</p></text><text title="Värmen skapar ovanligt oväder" author="8 Sidor" url="https://8sidor.se/varlden/2021/07/varmen-skapar-ovanligt-ovader/" date="2021-07-05 13:52:52" tags="|Världen|åska|blixtar|oväder|"><p>Den extrema värmen
i Kanada har skapat
svåra oväder med åska.</p>
<p>I ett område
slog blixten ned
ungefär 113 tusen gånger
på 15 timmar.
Det är över 100 gånger
i minuten.</p>
<p>Det hände i områdena
Alberta och British Columbia
i Kanada.</p>
<p>– Det är det mesta extrema
jag har sett.
Det är en storm av eld
som skapar nya bränder.</p>
<p>Det skriver amerikanen Daniel Swain
på sajten Twitter.
Han är expert på väder.</p>
<p>8 SIDOR/TT</p></text><text title="Löfven kan bli statsminister" author="8 Sidor" url="https://8sidor.se/sverige/2021/07/lofven-kan-bli-statsminister-3/" date="2021-07-05 14:37:11" tags="|Alla Väljare|Sverige|Centern|kris i regeringen|Stefan Löfven|Vänsterpartiet|"><a href="https://8sidor.se/sverige/2021/07/lofven-kan-bli-statsminister-3/attachment/web_inrikes-5325/"><img alt="Stefan Löfven." class="attachment-thumbnail size-thumbnail" height="69" src="https://8sidor.se/wp-content/uploads/2021/07/lofven.jpg" width="128" /></a>
<a href="https://8sidor.se/web_inrikes-5331/"><img alt="Riksdagens plenisal fotad uppifrån." class="attachment-thumbnail size-thumbnail" height="69" src="https://8sidor.se/wp-content/uploads/2021/07/riksdagen-igen.jpg" width="128" /></a>
<a href="https://8sidor.se/sverige/2021/07/lofven-kan-bli-statsminister-3/attachment/web_inrikes-5329/"><img alt="Knapparna för votering. Tre knappar på en metallbricka. Grön för ja, röd för nej och gul för avstår." class="attachment-thumbnail size-thumbnail" height="69" src="https://8sidor.se/wp-content/uploads/2021/07/votering.jpg" width="128" /></a>
<a href="https://8sidor.se/web_inrikes-5333/"><img alt="Märta Stenevi och Per Bolund pratar med pressen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/stenevi-bolund.jpg" width="128" /></a>
<a href="https://8sidor.se/web_inrikes-5332/"><img alt="Nooshi Dadgostar pratar i en mikrofon." class="attachment-thumbnail size-thumbnail" height="69" src="https://8sidor.se/wp-content/uploads/2021/07/dadgostar.jpg" width="128" /></a>
<a href="https://8sidor.se/web_inrikes-5328/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/annie-loof.jpg" width="128" /></a>
<a href="https://8sidor.se/web_inrikes-5330/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/sabuni-1.jpg" width="128" /></a>
<a href="https://8sidor.se/web_inrikes-5334/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/kristerson-akesson-busch.jpg" width="128" /></a>
<p>Socialdemokraternas ledare
Stefan Löfven kan bli
statsminister igen.</p>
<p>På onsdag ska politikerna
i riksdagen rösta om det.</p>
<p>Stefan Löfven behöver stöd
från flera partier för att bli vald.</p>
<p>Han har redan stöd av
Miljöpartiet.</p>
<p>Vänsterpartiet har sagt
att de kommer att låta
Stefan Löfven bli statsminister.
De kommer inte att rösta nej.</p>
<p>Nu säger också Centerpartiet
att de kommer låta
Stefan Löfven bli statsminister.
De ska inte heller rösta nej.</p>
<p>Det kan betyda att Stefan Löfven
blir vald till statsminister igen
på onsdag.</p>
<p>Men även om han blir vald
så fortsätter bråken
om politiken.</p>
<p>Centerpartiet har flera nya krav
på politiken som Miljöpartiet
inte gillar.</p>
<p>Och i höst kan det bli
ännu mer problem.</p>
<p>Då måste politikerna i riksdagen
godkänna regeringens plan
för Sveriges pengar.
Stefan Löfven har sagt
att han slutar som statsminister
om inte riksdagen godkänner planen.</p>
<p>8 SIDOR/TT</p></text><text title="De talade om sin politik" author="8 Sidor" url="https://8sidor.se/sverige/2021/07/de-talade-om-sin-politik/" date="2021-07-05 17:44:52" tags="|Alla Väljare|Sverige|Almedalen|Jimmie Åkesson|Liberalerna|Nyamko Sabuni|Sverigedemokraterna|"><a href="https://8sidor.se/web_inrikes-5322/"><img alt="Hon har en ljusblå glansig tröja. Hon har händerna knutna i varandra." class="attachment-thumbnail size-thumbnail" height="69" src="https://8sidor.se/wp-content/uploads/2021/07/sabuni.jpg" width="128" /></a>
<a href="https://8sidor.se/sverige/2021/07/de-talade-om-sin-politik/attachment/web_inrikes-5336/"><img alt="Han viftar med händerna och talar." class="attachment-thumbnail size-thumbnail" height="69" src="https://8sidor.se/wp-content/uploads/2021/07/akesson.jpg" width="128" /></a>
<p>Mötet om politik i Almedalen
är på internet i år.</p>
<p>På måndagen talade
Liberalernas ledare Nyamko Sabuni
och Sverigedemokraternas
ledare Jimmie Åkesson.</p>
<p>Nyamko Sabuni pratade om vad
hennes parti vill göra bättre.
Det handlar mycket om skolan.</p>
<p>Hon varnade för att det
finns förskolor i Sverige
där personal och barn
inte talar svenska.
Hon pratade om hur viktigt
det är att invandrare ska vara med
i det svenska samhället.</p>
<p>Liberalerna vill att fattiga område
i Sverige ska försvinna inom tio år.</p>
<p>Sverigedemokraternas ledare
Jimmie Åkesson talade bland annat
om gängens brott i Sverige.</p>
<p>Han kritiserade Stefan Löfven.
Jimmie Åkesson tycker till exempel
att regeringen
ger pengar till invandrare
medan många svenska pensionärer
får för lite pengar.</p>
<p>Han tackade också
Moderaterna och Kristdemokraterna
i talet för att de har pratat med
Sverigedemokraterna.</p>
<p>Vill du se partiernas ledare tala?
<a href="https://almedalsveckan.info/talare" rel="noopener noreferrer" target="_blank">Gå till Almedalens sida på internet.</a></p>
<p>8 SIDOR</p></text><text title="Hård kritik mot Lukasjenko" author="8 Sidor" url="https://8sidor.se/varlden/2021/07/hard-kritik-mot-lukasjenko/" date="2021-07-06 07:44:31" tags="|Världen|Babaryko|Belarus|Förenta Nationerna|Lukasjenko|Protasevitj|"><a href="https://8sidor.se/varlden/2021/06/belarus-blir-straffat-av-eu/attachment/belarus-isolation-deepening/"><img alt="Alexandr Lukasjenko." class="attachment-thumbnail size-thumbnail" height="69" src="https://8sidor.se/wp-content/uploads/2021/06/210608-belarusprotest-985a786f-a001nh.jpg" width="128" /></a>
<a href="https://8sidor.se/varlden/2021/07/hard-kritik-mot-lukasjenko/attachment/belarus-opposition-candidate-2/"><img alt="Politikern i blå skjorta och hängslen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210706-belarusbabaryko-d4ed9090-a001nh.jpg" width="128" /></a>
<p>Belarus är inte ett fritt land.
Där kan människor bli fängslade
om de protesterar mot landets ledare
Aleksandr Lukasjenko.</p>
<p>Nu har Förenta Nationerna, FN,
gjort en undersökning
om människors rättigheter i Belarus.
Landet får hård kritik.</p>
<p>Minst 35 tusen människor
har blivit fängslade det senaste året,
säger Alaïs Marin på FN.</p>
<p>Flera politiker som är motståndare
till Lukasjenko har blivit fängslade.
Och i maj tvingade Belarus ett plan
att landa.
Poliser tog fast den kända journalisten
Roman Protasevitj och hans flickvän
Sofia Sapega.</p>
<p>Det visar att Belarus ledare
försöker stoppa alla sina motståndare,
säger Alaïs Marin.</p>
<p>FN vill nu att Belarus ska släppa
mer än 500 personer direkt.
Flera har blivit fängslade
för att de jobbat med politik.</p>
<p>En av dem är politikern
Viktor Babaryko.
Förra året ville han vara med
i valet till president.
Men han blev i stället gripen
och anklagad för brott med pengar.
Nu riskerar han 15 års fängelse.</p>
<p>8 SIDOR/TT</p></text><text title="Bolsonaro misstänkt för fusk" author="8 Sidor" url="https://8sidor.se/varlden/2021/07/bolsonaro-misstankt-for-fusk/" date="2021-07-06 07:47:30" tags="|Världen|Brasilien|fusk med pengar|Jair Bolsonaro|vaccin mot viruset corona|"><p>Brasiliens ledare
Jair Bolsonaro är
anklagad för fusk med pengar.</p>
<p>Han är  bland annat misstänkt
för att ha känt till fusk med pengar
utan att stoppa det.
Fusket hade med vaccinet
mot viruset corona att göra.</p>
<p>En grupp har undersökt
om regeringen i landet
har följt lagen
under tiden med viruset.</p>
<p>Nu ska åklagare
undersöka mer om det stämmer.</p>
<p>I Brasilien är det också vanligt
att folk kräver en del av lönen
av dem som jobbar åt dem.
Också det ska Bolsonaro
ha gjort.
Det ska handla om hans bror
som jobbade för honom.
När brodern vägrade
ge honom en del av sin lön
fick han sluta på sitt jobb.</p>
<p>Bolsonaro säger att
alla anklagelser
är falska.
Och att han är oskyldig.</p>
<p>8 SIDOR/TT</p></text><text title="Pride stoppat i Georgien" author="8 Sidor" url="https://8sidor.se/varlden/2021/07/pride-stoppat-i-georgien/" date="2021-07-06 07:50:34" tags="|Världen|attack mot Pride|festivalen pride|Georgien|Tbilisi|"><p>Nyligen skulle
det ha varit festivalen Pride
i landet Georgiens
huvudstad Tbilisi.</p>
<p>Människor skulle gå ut på gatorna
för att visa alla människors rätt
att älska vem de vill.</p>
<p>Men demonstranter gick ut på gatorna
för att protestera mot Pride.
Det blev bråk mellan poliser
och demonstranter.
Människor attackerade också
flera journalister
som var där för att rapportera.</p>
<p>Myndigheterna hade lovat
att skydda Pridefestivalen.
Men samtidigt sa
landets premiärminister
Irakli Gharibasjvili
något annat i regeringen.</p>
<p>En pridefestival skapar hot,
sa han när regeringen
hade möte på måndagen.</p>
<p>Georgiens president
Salomé Zurabisjvili sa däremot
att demonstranternas våld är fel.</p>
<p>Det har tidigare varit
Pridefestivaler i Georgien.
Men det finns fortfarande
många i landet
som tycker att det är fel.</p>
<p>Och måndagens festival
blev alltså stoppad.</p>
<p>– Det blir ingen parad.
Vi kan inte gå ut på gatorna
och riskera våra liv.</p>
<p>Det skriver de som ordnar
Pridefestivalen
på sin sida på Facebook.</p>
<p>8 SIDOR/TT</p></text><text title="Fler misstänkta efter mord på flicka" author="8 Sidor" url="https://8sidor.se/sverige/2021/07/fler-haktade-for-mord-pa-flicka/" date="2021-07-06 07:53:42" tags="|Sverige|"><p>Poliser har tagit fast tre män.
De är misstänkta
för att ha varit inblandade
i mordet på en tolvårig flicka.</p>
<p>Nu har domstolen bestämt
att männen ska vara inlåsta
medan poliserna
undersöker brottet.</p>
<p>Männen är mellan
22 och 23 år gamla.</p>
<p>Det var förra sommaren
som flickan blev skjuten.
Hon dog.
Det hände i Norsborg
utanför Stockholm.</p>
<p>Poliserna tror att flickan
blev skjuten av misstag.
Den som dödade henne
ville egentligen
döda någon annan.</p>
<p>En annan man sitter inlåst
sedan tidigare.
Han är i 20-årsåldern.
Han är också misstänkt
för mordet på flickan.</p>
<p>8 SIDOR/TT</p></text><text title="Dags för semifinaler i EM" author="8 Sidor" url="https://8sidor.se/sport/2021/07/dags-for-semifinaler-i-em/" date="2021-07-06 08:20:29" tags="|Sport|fotbolls-EM|fotbolls-EM 2021|"><p>Nu börjar EM i fotboll
närma sig finalen.</p>
<p>I kväll, tisdag klockan 21.00
är den första semifinalen.
Då spelar Spanien mot Italien.</p>
<p>Spanien gick vidare
till semifinal efter att ha
vunnit mot Schweiz med 3-1.</p>
<p>Italien vann sin match
mot Belgien med 2-1.
Då blev en av lagets bästa spelare
skadad, Leonardo Spinazzola.
Han kommer inte att vara med
och spela under kvällen.</p>
<p>Det lag som vinner matchen
kommer att få möta
England eller Danmark i finalen.</p>
<p>Semifinalen mellan
England och Danmark är
på onsdag kväll klockan 21.00.</p>
<p>I helgen vann England
sin match mot Ukraina med 4-0.
Danmark spelade mot Tjeckien
och vann med 2-1.</p>
<p>I semifinalen kan det bli
fördel för England
då matchen spelas på
Wembley stadion i London.</p>
<p>Över 60 tusen människor
kan komma för att se
lagen spela.</p>
<p>På söndag den 11 juli
klockan 21.00 är finalen.</p>
<p>8 SIDOR/TT</p></text><text title="Fler björnar får bli skjutna" author="8 Sidor" url="https://8sidor.se/sverige/2021/07/fler-bjornar-far-bli-skjutna/" date="2021-07-06 08:20:47" tags="|Sverige|björnar|jakt på björn|"><p>Jägare i Sverige
får skjuta ovanligt många
björnar i höst.</p>
<p>Totalt får de skjuta
501 björnar.
Flest björnar får jägare skjuta
i Jämtland.
Där får de skjuta 200 björnar.
I Värmland bara tre.</p>
<p>Det beror på att björnarna
har blivit fler
i vissa områden i Sverige.</p>
<p>Det är myndigheten Länsstyrelsen
som bestämmer hur många björnar
som jägare får skjuta.</p>
<p>8 SIDOR/TT</p></text><text title="Man död efter skjutning" author="8 Sidor" url="https://8sidor.se/sverige/2021/07/man-dod-efter-skjutning/" date="2021-07-06 11:19:04" tags="|Sverige|dödsskjutning|Rinkeby|skjutning|"><p>En man som är ungefär 25 år
har dött efter en skjutning.
Den hände i Rinkeby i Stockholm
i går kväll.</p>
<p>Poliserna fick larm om skjutningen
vid 23.00 på måndagens kväll.
De mötte då den skadade mannen.
Han fick åka ambulans till sjukhus.</p>
<p>På tisdagen berättade poliserna
att han dött av sina skador.</p>
<p>Poliserna har undersökt platsen.
De har letat bevis och knackat på dörrar
för att höra med grannar i området
om de kan ha sett något.</p>
<p>Poliserna har inte gripit
någon misstänkt.</p>
<p>8 SIDOR</p></text><text title="Ägarna stänger hemmet" author="8 Sidor" url="https://8sidor.se/sverige/2021/07/agarna-stanger-hemmet/" date="2021-07-06 12:49:30" tags="|Sverige|Hagfors|HVB-hem|Ivo|"><p>På hemmet Platea i Hagfors
bodde en femårig pojke.
Han försvann från hemmet
i mitten av juni.
Senare samma dag hittades
han död i en älv i närheten.</p>
<p>Efter olyckan bestämde myndigheten Ivo
att Platea måste stänga.</p>
<p>Platea var ett särskilt hem
för barn i Hagfors.
Där bodde barn som hade
problem att bo hemma.</p>
<p>Hemmet skulle vara stängt
i högst sex månader.</p>
<p>Företaget Humana äger hemmet.
De kunde klaga på beslutet
om att stänga hemmet.</p>
<p>Men nu säger de att hemmet
inte ska finnas kvar.
I en rapport skriver
de att Platea inte är
tillräckligt säkert för barn.</p>
<p>– Det fanns brister i hemmet
som gjorde att pojken kunde försvinna.
Det är allvarligt.</p>
<p>Det säger Rasmus Nerman
i ett uttalande.
Han är chef för Humana.</p>
<p>8 SIDOR/TT</p></text><text title="Lööf kritiserade flera partier" author="8 Sidor" url="https://8sidor.se/sverige/2021/07/loof-kritiserade-flera-partier/" date="2021-07-06 13:20:33" tags="|Alla Väljare|Sverige|Almedalen|Annie Lööf|Centerpartiet|"><p>På tisdagen var det Centerpartiets
tur att hålla tal på internet.
Talet är i stället för det stora mötet
om politik som brukar vara
i Almedalen på Gotland varje år.</p>
<p>Centerpartiets ledare Annie Lööf
tycker att Moderaterna,
Kristdemokraterna och Liberalerna
inte håller vad de har lovat.</p>
<p>De har lovat att inte samarbeta
med Sverigedemokraterna.
Ändå säger de nu att de
kan tänka sig at göra det.</p>
<p>Framför allt Moderaterna
och Kristdemokraterna
kan tänka sig att samarbeta
med Sverigedemokraterna.</p>
<p>– Sverigedemokraterna
skapar rädsla och rasism.
De gör att människor
inte litar på varandra,
sa Annie Lööf i sitt tal.</p>
<p>Sverigedemokraterna försöker bestämma vilka
som passar in i vårt land
och vilka som inte gör det,
sa Annie Lööf.</p>
<p>– Den som vill ha ett öppet och jämställt
samhälle samarbetar inte
med ett sådant parti sa hon.</p>
<p>Hon talade också om att Centerpartiet
vill att Sverige
ska ha fler poliser.</p>
<p>8 SIDOR/TT</p></text><text title="Stenevi pratade om klimatet" author="8 Sidor" url="https://8sidor.se/sverige/2021/07/stenevi-pratade-om-klimatet/" date="2021-07-07 07:12:01" tags="|Alla Väljare|Sverige|krisen i regeringen|krisen med klimatet|Märta Stenevi|Miljöpartiet|"><p>Miljöpartiets ledare Märta Stenevi
höll tal på internet
på tisdagens kväll.</p>
<p>Talet är en del av Almedalsveckan
som i vanliga fall är på Gotland.
Snart har alla partierna talat.</p>
<p>– Krisen med klimatet
har glömts bort
under tiden med krisen
i regeringen,
sa Märta Stenevi.</p>
<p>Inget land gör tillräckligt
för att stoppa
krisen med klimatet,
sa Märta Stenevi.</p>
<p>Hon pratade om
det extremt varma vädret
som har varit i bland annat
Kanada den senaste tiden.</p>
<p>I dag onsdag ska riksdagen
rösta om vem som ska bli
ny statsminister i Sverige.</p>
<p>Valet att rösta för Stefan Löfven
är enkelt för Miljöpartiet.</p>
<p>Det andra valet hade
varit Ulf Kristersson
och han vill samarbeta
med Sverigedemokraterna.
Det vill inte vi,
berättade Stenevi.</p>
<p>Hon pratade också om gängen
som gör brott i Sverige.</p>
<p>– Den som skjuter
ska bort från gatorna.
De straff som behöver
bli hårdare ska bli det.
Men vi måste också stoppa barn
från att gå med i gängen,
sa hon.</p>
<p>Vill du se alla tal?
<a href="https://almedalsveckan.info/talare" rel="noopener noreferrer" target="_blank">Gå till Almedalsveckans sida på internet.</a></p>
<p>8 SIDOR/TT</p></text><text title="Ökad smitta av corona i Israel" author="8 Sidor" url="https://8sidor.se/varlden/2021/07/okad-smitta-av-corona-i-israel/" date="2021-07-07 07:30:05" tags="|Världen|delta|Israel|viruset corona|"><p>I Israel upptäckte
läkarna 501 nya fall
av viruset corona.
Det hände i går tisdag.</p>
<p>Så många nya smittade
har Israel inte haft
sedan i mars.</p>
<p>Israel var bland
de snabbaste länderna
i världen på
att ge sin befolkning
vaccin mot viruset.</p>
<p>Mer än hälften av
människorna där
har fått två sprutor med vaccin.</p>
<p>Det har gjort
att folk i Israel
har kunnat leva mer fritt.</p>
<p>Men nu ökar smittan igen.
Det beror bland annat
på den nya sorten av viruset
som kallas för delta.
Den smittar lättare.</p>
<p>Det är främst bland unga människor
som smittan ökar.</p>
<p>Nu planerar landet
att vaccinera
många unga människor snabbt.</p>
<p>8 SIDOR/TT</p></text><text title="I dag röstar riksdagen" author="8 Sidor" url="https://8sidor.se/sverige/2021/07/i-dag-rostar-riksdagen/" date="2021-07-07 07:39:56" tags="|Alla Väljare|Sverige|kris i riksdagen|löfven|politik|votering|"><a href="https://8sidor.se/sverige/2021/07/i-dag-rostar-riksdagen/attachment/web_inrikes-5342/"><img alt="Stefan Löfven sitter bredvid talmannen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210705-topplofven-1417348-a001nh.jpg" width="128" /></a>
<a href="https://8sidor.se/sverige/2021/07/i-dag-rostar-riksdagen/attachment/web_inrikes-5344/"><img alt="tre knappar på ett metallbräde. grönt för ja, rött för nej, gult för avstår." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210707-regeringoms-832b08b8-a001nh.jpg" width="128" /></a>
<a href="https://8sidor.se/sverige/2021/07/i-dag-rostar-riksdagen/attachment/web_inrikes-5341/"><img alt="Andreas Norlen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/talman-kIB8-nh.jpg" width="128" /></a>
<p>I dag, onsdag,
ska politikerna i riksdagen
rösta om Stefan Löfven
ska bli statsminister igen.</p>
<p>Det finns 349 politiker
i riksdagen.
De kan rösta ja, nej
eller avstå att rösta.</p>
<p>Troligen blir Stefan Löfven
vald till statsminister.
Fler än hälften
av politikerna i riksdagen
måste rösta nej
för att stoppa honom.</p>
<p>Socialdemokraternas ledare
Stefan Löfven har stöd
från Miljöpartiet.</p>
<p>Och både Vänsterpartiet
och Centerpartiet har sagt
att de inte ska rösta nej.</p>
<p>Det är talmannen i riksdagen
som ska se till
att Sverige får en statsminister.
Talmannen styr arbetet
i riksdagen.</p>
<p>Om politikerna i riksdagen
skulle rösta nej till Löfven
måste talmannen försöka
att hitta en annan statsminister.</p>
<p>8 SIDOR/TT</p></text><text title="Italien till final" author="8 Sidor" url="https://8sidor.se/sport/2021/07/italien-till-final/" date="2021-07-07 07:40:27" tags="|Sport|fotbolls-EM|fotbolls-EM 2021|Italien|"><p>Italien är klart för final
i fotbolls-EM.
Landet vann matchen mot Spanien
på tisdagens kväll.</p>
<p>Matchen fick avgöras
på straffar.
Alvaro Morata från Spanien
missade sin straff.
Och när motståndaren
Jorginho satte sin straff
blev Italien segrare.</p>
<p>Nu får de möta
England eller Danmark
i finalen på söndag.</p>
<p>Matchen mellan England
och Danmark är i kväll,
onsdag, klockan 21.00 på SVT.</p>
<p>8 SIDOR/TT</p></text><text title="A36 gör sommarens hit" author="8 Sidor" url="https://8sidor.se/kultur/2021/07/a36-gor-sommarens-hit/" date="2021-07-07 07:40:42" tags="|Kultur|A36|Partille|svensk hiphop|"><p>Han kallar sig A36.
Artisten och rapparen
från Partille utanför Göteborg.</p>
<p>Egentligen heter han
Geivar Hasado Shlaimon.
Hans första låt <strong>Alien</strong>
kom förra året.
Nu har A36 blivit mycket populär.
Hans senaste låt heter
<strong>Samma gamla vanliga</strong>.</p>
<p>Folk har redan lyssnat på den
över 15 miljoner gånger
på sajten Spotify.
Många tror att den blir
en av sommarens största hits.</p>
<p>Nyligen delade fotbollsspelaren
Zlatan Ibrahimovic
låten på sin Instagram.
Det måste ha gjort A36 mycket glad.
Han älskar fotboll.</p>
<p>– Jag har alltid älskat musik,
att teckna och att spela fotboll.
Mina föräldrar är stolta
nu när jag satsar på musiken,
säger han.</p>
<p>A36 gör hiphop-musik
med mycket gung i.
Den är lätt att dansa till.
Han hittar inspiration
i franska artister inom hiphop.
Den franska artisten Jul
är hans favorit.</p>
<p>– Jag tror att det är enkelt
att gilla min musik.
Den har gunget, flowet, beatet.
Allt sitter på plats,
säger han.</p>
<p>Vill du höra låten <strong>Samma gamla vanliga</strong>?
<a href="https://www.youtube.com/watch?v=CEdIygk3-Qc" rel="noopener noreferrer" target="_blank">Gå till sajten Youtube.</a></p>
<p>8 SIDOR/TT</p></text><text title="Brist på mat i Nordkorea" author="8 Sidor" url="https://8sidor.se/varlden/2021/07/brist-pa-mat-i-nordkorea/" date="2021-07-07 07:44:17" tags="|Världen|hunger|matbrist|Nordkorea|svält|"><p>Människor i landet Nordkorea
kan få brist på mat.
Det säger Förenta Nationerna, FN.</p>
<p>Nordkorea är ett mycket
fattigt land.
Det senaste året har varit
extra svårt.
Landet har inte kunnat
köpa in mat från grannlandet
Kina som de brukar.
Det beror på viruset corona
och att gränserna varit stängda.</p>
<p>Dessutom har stormar och
översvämningar gjort det
svårare att odla mat
i Nordkorea.</p>
<p>Förra månaden sa ledaren
Kim Jong-un att landet
hade svårt att ordna mat.
Han sa till folket att vara
beredda på att det kan bli
mycket svårt i landet.</p>
<p>8 SIDOR/TT</p></text><text title="Hon leder SM i schack" author="8 Sidor" url="https://8sidor.se/sport/2021/07/hon-leder-sm-i-schack/" date="2021-07-07 08:00:42" tags="|Sport|pia cramling|schack|schack-sm|"><p>Just nu är det
de svenska mästerskapen
i schack, SM.</p>
<p>Pia Cramling är 58 år
och leder tävlingen.
Hon är den enda
kvinnan i tävlingen.</p>
<p>Skulle hon vinna
är det något mycket ovanligt.
Ingen kvinna har vunnit
SM i schack sedan tävlingarna
började i Sverige 1917.</p>
<p>Pia Cramling leder med
en halv poäng före två spelare.
Den första är Erik Blomqvist
som vann tävlingen förra gången.
Den andra är Axel Smith.</p>
<p>Tävlingen håller på
fram till den 11 juli.</p>
<p>Den 18 augusti ska Pia Cramling
prata i Sommar i P1.
Hon har vunnit EM i schack två gånger.
Hon har också varit
i semifinal i VM två gånger.</p>
<p>8 SIDOR/TT</p></text><text title="Vissa har större risk att bli sjuka" author="8 Sidor" url="https://8sidor.se/sverige/2021/07/vissa-har-storre-risk-att-bli-sjuka/" date="2021-07-07 08:33:03" tags="|Sverige|adhd|forskning|Karolinska institutet|"><p>Forskare på Karolinska institutet
i Stockholm har följt
fyra miljoner svenskar.
Det har de gjort från
år 1973 fram till 2013.</p>
<p>Svenskarna som de har följt
är födda mellan 1932 och 1995.</p>
<p>Forskarna har undersökt
hur stor risken är att bli sjuk
i olika sjukdomar.</p>
<p>Deras rapport visar
att personer med adhd
har högre risk att bli sjuka.
Adhd är en sorts funktionsnedsättning.</p>
<p>Vissa sjukdomar var
särskilt vanliga bland vuxna med adhd.
Det var bland annat sjukdomar
som har med fetma, alkohol
och sömn att göra.</p>
<p>Forskarna säger
att upptäckten är viktig.
Det kan göra det enklare
att vårda personer som är sjuka
och har adhd.</p>
<p>– Det kan vara bra
för patienternas hälsa
och kvalitet på livet.</p>
<p>Det säger forskaren
Ebba Du Rietz.</p>
<p>8 SIDOR/TT</p></text><text title="Demonstrationer i Spanien" author="8 Sidor" url="https://8sidor.se/varlden/2021/07/demonstrationer-i-spanien/" date="2021-07-07 09:18:39" tags="|Världen|dödsmisshandel|misstänkt hatbrott|misstänkt mord|Spanien|"><p>I helgen blev en 24-årig man
slagen till döds i Spanien.
Det hände i staden A Coruña
i nordvästra delen av landet.</p>
<p>Mannen var på väg hem
från ett diskotek
när han blev attackerad.</p>
<p>Flera vittnen såg
när han blev slagen.
Mannen var homosexuell.
Vittnen säger att de
som attackerade
skrek elaka saker.
Det handlade om att
mannen var homosexuell.</p>
<p>Många misstänker därför
att mordet var ett hatbrott.</p>
<p>I måndags gick människor
ut på gatorna i städerna
Madrid och Barcelona.
De viftade med regnbågsflaggan.
De vill att människor
som är homosexuella ska kunna
få mer skydd.</p>
<p>Poliserna i Spanien
har nu tagit tre personer.
Två män och en kvinna.
De är mellan 20 och 25 år.
De är misstänkta för att ha
med mordet att göra.</p>
<p>8 SIDOR/TT</p></text><text title="Haitis president mördad" author="8 Sidor" url="https://8sidor.se/varlden/2021/07/haitis-president-mordad/" date="2021-07-07 12:08:34" tags="|Världen|Haiti|Karibien|mord|presidentmord|"><p>Haitis president
Jovenel Moïse
har blivit skjuten till döds.
Det hände natten till onsdag.</p>
<p>Haiti ligger i Karibien
utanför USAs sydöstra kust.</p>
<p>En okänd person gick in
i presidentens hem
i huvudstaden Port-au-Prince.</p>
<p>Presidentens fru Martine Moïse
blev också skadad i attacken.
Hon får nu vård på sjukhus.</p>
<p>Nu styr den
tillfälliga premiärministern
Claude Jospeh landet.</p>
<p>Han har sagt till människor
i landet att vara lugna.
Och att poliserna
och militären jobbar
med mordet.</p>
<p>Den mördade president
hade styrt landet sedan 2015.</p>
<p>Men han har fått mycket kritik.
Bland annat för
att han inte lyckats
stoppa gängen
som styr delar
av huvudstaden.</p>
<p>Många människor har dött
när de protesterat
mot landets ledare.</p>
<p>Jovenel Moïse blev 53 år.</p>
<p>8 SIDOR/TT</p></text><text title="Löfven är statsminister igen" author="8 Sidor" url="https://8sidor.se/sverige/2021/07/lofven-ar-statsminister-igen/" date="2021-07-07 13:23:08" tags="|Alla Väljare|Sverige|kris i regeringen|löfven|statsministeromröstning|"><a href="https://8sidor.se/sverige/2021/07/lofven-ar-statsminister-igen/attachment/web_inrikes-5347/"><img alt="Stefan Löfven i munskydd går fram till talmannen efter omröstningen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/lofvenn.jpg" width="128" /></a>
<a href="https://8sidor.se/sverige/2021/07/lofven-ar-statsminister-igen/attachment/web_inrikes-5348/"><img alt="en skärm som visar röstresultatet." class="attachment-thumbnail size-thumbnail" height="69" src="https://8sidor.se/wp-content/uploads/2021/07/voteringx.jpg" width="128" /></a>
<p>På onsdagen röstade
riksdagen om Stefan Löfven
skulle bli statsminister igen.
Han blev vald till statsminister.</p>
<p>173 politiker i riksdagen
röstade nej.
Men det var inte tillräckligt
för att stoppa Löfven.</p>
<p>Nu ska Stefan Löfven
ordna en regering igen.
Hans parti Socialdemokraterna
ska styra tillsammans med Miljöpartiet.</p>
<p>Troligen blir den nya regeringen
ungefär likadan som
regeringen som var tidigare.</p>
<p>Men även om Stefan Löfven
får fortsätta som statsminister
så kan det bli problem.</p>
<p>Socialdemokraterna
och Miljöpartiet har inte
tillräckligt många politiker
i riksdagen för att få igenom
sina förslag själva.
De behöver stöd från
andra partier.</p>
<p>Tidigare samarbetade de
med Centerpartiet och Liberalerna.
Men det samarbetet är slut.
Liberalerna vill inte
fortsätta samarbeta.</p>
<p>Regeringen behöver nu både
stöd från Centerpartiet
och Vänsterpartiet för
att kunna styra landet.</p>
<p>Men Centerpartiet har sagt
att de inte vill samarbeta
med Vänsterpartiet.</p>
<p>Båda partierna har ändå
sett till så att Stefan Löfven nu
kan bli statsminister.
De röstade inte nej
till honom under dagens omröstning.</p>
<p>8 SIDOR/TT</p></text><text title="Tre döda efter olycka med tåg" author="8 Sidor" url="https://8sidor.se/sverige/2021/07/en-dod-efter-olycka-med-tag/" date="2021-07-07 14:17:37" tags="|Sverige|dödsolycka|Hässleholm|Skåne|tågolycka|"><p>Tre personer har dött
efter en olycka med tåg.
Det är en vuxen och två barn.</p>
<p>Olyckan hände på onsdagen
söder om Hässleholm i Skåne.</p>
<p>– Det är ett tåg som har kört på
personer som var på spåret.</p>
<p>Det säger Patrik Freij
som jobbar med räddningstjänsten.</p>
<p>Poliserna undersöker nu
vad som har hänt.
De tror att olyckan kan
vara ett brott.</p>
<p>8 SIDOR/TT</p></text><text title="Skola i Nyköping brann ned" author="8 Sidor" url="https://8sidor.se/sverige/2021/07/skola-i-nykoping-brann-ned/" date="2021-07-08 07:29:21" tags="|Sverige|"><p>Vittra Kungshagen
är en skola i Nyköping.
I går, onsdag, brann skolans
byggnad ned.
Det gjorde också idrottshallen.</p>
<p>Poliserna tror att någon
kan ha tänt eld på skolan.
De vill ha tips
från människor
som kan ha sett
vad som hänt vid skolan.</p>
<p>– Vi har fått en del tips.
De tipsen gör att vi
undersöker om branden
kan ha varit anlagd.</p>
<p>Det säger Johan Levin.
Han är chef för poliserna
i Nyköping.</p>
<p>Ingen person ska
ha blivit skadad i branden.</p>
<p>Skolans ägare säger
att de nu letar nya lokaler.</p>
<p>8 SIDOR/TT</p></text><text title="Fyra miljoner smittade har dött" author="8 Sidor" url="https://8sidor.se/varlden/2021/07/fyra-miljoner-smittade-har-dott/" date="2021-07-08 07:31:08" tags="|Världen|Tedros Adhanom Ghebreyesus|vaccin mot viruset corona|viruset corona|WHO|"><p>Fyra miljoner människor
i världen har dött
efter att ha blivit smittade
av viruset corona.</p>
<p>Det säger organisationen WHO
som jobbar med frågor
om sjukdomar och hälsa i världen.</p>
<p>WHO tror att ännu fler
kan ha dött av viruset.
Alla länder har inte rapporterat
om alla som dött.</p>
<p>Tedros Adhanom Ghebreyesus
är chef på WHO.
Han säger att det fortfarande
finns stora risker med viruset.</p>
<p>De länder som har vaccinerat
många människor
slappnar av för tidigt, varnar han.</p>
<p>Viruset är inte borta än.
En ny sort av viruset
som kallas delta
sprider sig i många länder.</p>
<p>I Sverige har nästan 750 människor
blivit smittade av den sorten.</p>
<p>Vaccinet mot corona skyddar mot delta.
Men folk måste ta två sprutor
för att få ett bra skydd.</p>
<p>8 SIDOR/TT</p></text><text title="– Viktigast att stoppa gängen" author="8 Sidor" url="https://8sidor.se/sverige/2021/07/viktigast-att-stoppa-gangen/" date="2021-07-08 07:31:57" tags="|Alla Väljare|Sverige|Almedalen|Moderaterna|Stefan Löfven|Ulf Kristersson|"><p>Moderaternas ledare
Ulf Kristersson talade på onsdagen.
Det var en del av Almedalsveckan.
I vanliga fall träffas politikerna
på Gotland.</p>
<p>Ulf Kristersson sa att det viktigaste
är att stoppa gängen som gör brott
i Sverige.</p>
<p>Han lovade att Moderaterna
ska arbeta med att stoppa gängen
direkt nästa höst.
Om de kan bilda regering
efter valet 2022.</p>
<p>Moderaterna vill bland annat
att det ska vara ett brott
att vara med i ett brottsligt gäng.
Den som är det ska bli straffad.</p>
<p>Partiet vill också ha hårdare straff
för unga som är med i gäng och gör brott.</p>
<p>Ulf Kristersson kritiserade
också Centerpartiet.
Han sa att ingen borde rösta på
Centerpartiet i nästa val
eftersom det är en röst
på en socialdemokratisk regering.</p>
<p>Stefan Löfven skulle också ha
hållit tal på onsdagen.
Men det gjorde han inte.
Det var samma dag som riksdagen
röstade om honom.
Han har nu blivit vald igen
till ny statsminister i Sverige.</p>
<p>I stället talade
Socialdemokraternas
partisekreterare.</p>
<p>Nu är Almedalsveckan slut för i år.
Vill du se alla partiers tal?
<a href="https://almedalsveckanplay.info/" rel="noopener noreferrer" target="_blank">Gå till Almedalens sida på internet.</a></p>
<p>8 SIDOR/TT</p></text><text title="Journalist blev skjuten" author="8 Sidor" url="https://8sidor.se/varlden/2021/07/journalist-blev-skjuten/" date="2021-07-08 08:02:43" tags="|Världen|hot mot journalister|Nederländerna|skjutning|"><a href="https://8sidor.se/varlden/2021/07/journalist-blev-skjuten/attachment/peter-r-de-vries/"><img alt="Journalisten Peter R de Vries." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210707-nederlmedievalduv3-a4a42f5e-a003nh.jpg" width="128" /></a>
<a href="https://8sidor.se/varlden/2021/07/journalist-blev-skjuten/attachment/netherlands-crime-police/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210707-nederlmedievalduv3-a4a42f5e-a001nh.jpg" width="128" /></a>
<a href="https://8sidor.se/varlden/2021/07/journalist-blev-skjuten/attachment/netherlands-journalist-shot/"><img alt="En kvinna lägger blommor vid platsen där journalisten Peter R de Vires blev skjuten." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210707-nederlmedievalduv3-a4a42f5e-a002nh.jpg" width="128" /></a>
<p>Peter R de Vries är 64 år
och journalist i Nederländerna.
I tisdags blev han skjuten på gatan
i staden Amsterdam.
Det hände efter att han gjort
en inspelning till tv.</p>
<p>Han ska ha träffats med flera skott.
Nu är han på sjukhus
och kämpar för sitt liv.</p>
<p>Peter R de Vries är en
känd journalist i Nederländerna.
Han har jobbat med
att undersöka brottslingar.</p>
<p>I sitt jobb har Peter R de Vries
fått mycket hot.
Ibland har han fått skydd
av poliserna.</p>
<p>Många är ledsna över det som har hänt.</p>
<p>– Det är chockerande
och svårt att förstå.</p>
<p>Det säger Nederländernas
premiärminister Mark Rutte.</p>
<p>Poliserna har gripit två personer.
De är misstänkta för skjutningen.</p>
<p>8 SIDOR/TT</p></text><text title="18 döda i attack i Nigeria" author="8 Sidor" url="https://8sidor.se/varlden/2021/07/18-doda-i-attack-i-nigeria/" date="2021-07-08 08:02:50" tags="|Världen|attack i nigeria|kidnappning|män med vapen|Nigeria|"><p>Det är mycket oroligt
i nordvästra Nigeria.</p>
<p>På onsdagen attackerade män
med vapen en hel by.
18 personer blev skjutna i attacken.</p>
<p>Männen stal djur och annat.
De tände också eld
på människors hem.</p>
<p>Nordvästra och centrala Nigeria
har stora problem
med gäng med vapen.</p>
<p>De åker ofta runt och stjäl saker i byar.
De kidnappar och dödar människor.</p>
<p>Tidigare i veckan ska
140 barn ha blivit kidnappade.
Det hände på en skola
i området Kaduna.
25 barn lyckades fly.</p>
<p>Gängen kidnappar för att försöka
pressa människor att ge dem pengar.</p>
<p>8 SIDOR/TT</p></text><text title="Skott mot lägenhet" author="8 Sidor" url="https://8sidor.se/sverige/2021/07/skott-mot-lagenhet/" date="2021-07-08 08:05:05" tags="|Sverige|LImhamn|skjutning|"><p>Under natten mot torsdag
sköt någon mot en lägenhet
i Limhamn i Malmö.
En gammal kvinna bor
i lägenheten.</p>
<p>Poliserna undersöker nu
brottet som kan vara
försök till mord.</p>
<p>De tror att skjutningen
var mot fel lägenhet.</p>
<p>Brottslingar
är granne med kvinnan,
säger poliserna.</p>
<p>– Troligen var skotten
mot dem, säger Andreas Hulting
som jobbar med poliserna.</p>
<p>Kvinnan blev inte skadad.</p>
<p>– Hon blev chockad och
rädd, säger Andreas Hulting.</p>
<p>Ingen person är ännu
gripen för brottet.</p>
<p>8 SIDOR/TT</p></text><text title="England till final" author="8 Sidor" url="https://8sidor.se/sport/2021/07/england-till-final/" date="2021-07-08 08:06:47" tags="|Sport|fotbolls-EM|fotbolls-EM 2021|"><p>På onsdagens kväll
spelade England mot
Danmark i semifinalen
i EM i fotboll.</p>
<p>Det blev England som
vann matchen med 2-1.</p>
<p>England avgjorde
i den 104e minuten
efter att domaren dömt
en straff till dem.</p>
<p>Harry Kane gjorde målet
som tog England till final.</p>
<p>På söndag klockan 21.00
är den stora finalen.
Då spelar England mot Italien.</p>
<p>8 SIDOR/TT</p></text><text title="Flera har drunknat i sommar" author="8 Sidor" url="https://8sidor.se/sverige/2021/07/flera-har-drunknat-i-sommar/" date="2021-07-08 11:07:38" tags="|Sverige|drunknade|drunkning|Svenska livräddningssällskapet|"><p>När det är fint väder
är det många som badar.
Men det gäller att vara försiktig.</p>
<p>Tre barn drunknade
under juni i Sverige.
De var alla under tio år gamla.</p>
<p>Ännu ett barn drunknade på onsdagen.
Det hände i Degerfors.</p>
<p>Många simhallar har varit stängda
under tiden med viruset corona.
Det kan öka risken
för att barn drunknar.
Det kan bero på att fler barn
inte lärt sig simma.
Det säger Svenska
Livräddningssällskapet, SLS.</p>
<p>I juni drunknade också
20 vuxna i Sverige.</p>
<p>Det finns råd som gör det
mer säkert att bada.</p>
<p>Några är:</p>
<p>• Bada aldrig ensam.
• Små barn ska alltid ha flytväst.
• Lämna aldrig barn ensamma vid vatten.
• Drick inte alkohol när du ska bada.
Då blir du sämre på att simma.</p>
<p>8 SIDOR</p></text><text title="Nio döda i olycka med flygplan" author="8 Sidor" url="https://8sidor.se/sverige/2021/07/nio-doda-i-olycka-med-flygplan/" date="2021-07-09 06:26:46" tags="|Sverige|fallskärmshoppare|flygolycka|flygolyckan i Örebro|"><p>Det var en svår
olycka med flygplan
i Örebro på torsdagen.</p>
<p>Planet kraschade
strax efter klockan 19.
På planet fanns nio människor.
Alla dog.</p>
<p>Det var en pilot och åtta personer
som skulle hoppa fallskärm.</p>
<p>– Det är en
mycket allvarlig olycka.</p>
<p>Det säger polisen Lars Hedelin.</p>
<p>Planet kraschade
strax efter
att det hade börjat flyga.</p>
<p>Planet kraschade
nära en plats där
flygplan kan landa.
Planet började brinna.</p>
<p>Statsminister Stefan Löfven
skrev om olyckan
på sajten Twitter i går.</p>
<p>– Det är med stor sorg
jag har fått veta om
den tragiska kraschen
med flygplanet i Örebro,
skrev han.</p>
<p>Det är inte klart
varför olyckan hände.</p>
<p>För två år sedan
hände en liknande
olycka i Umeå.</p>
<p>Ett flygplan kraschade.
Alla nio personer på planet dog.
De skulle också
hoppa fallskärm.</p>
<p>8 SIDOR/TT</p></text><text title="Två gripna efter brand i skola" author="8 Sidor" url="https://8sidor.se/sverige/2021/07/tva-gripna-efter-brand-i-skola/" date="2021-07-09 07:14:59" tags="|Sverige|misstänkt mordbrand|Nyköping|skolbrand|"><p>Skolan Vittra Kungshagen
i Nyköping brann ned
i onsdags.</p>
<p>På torsdagens morgon
grep poliserna två män.
Männen är misstänkta
för att ha startat branden.</p>
<p>Poliserna väntar nu
på att det ska
bli kallt på platsen
där skolan brann.</p>
<p>Då kan de börja
undersöka vad
som startade branden.</p>
<p>– Vi hoppas att vi kan börja
med det arbetet i dag, fredag.</p>
<p>Det säger polisen Johan Levin.</p>
<p>8 SIDOR/TT</p></text><text title="Världens högsta slott i sand" author="8 Sidor" url="https://8sidor.se/varlden/2021/07/varldens-hogsta-slott-i-sand/" date="2021-07-09 07:34:26" tags="|Världen|konstverk|sandslott|viruset corona|"><p>På Jylland i Danmark
står världens högsta
slott i sand.</p>
<p>Det är över 21 meter högt.</p>
<p>Wilfred Stigjer
är en konstnär
från Nederländerna.</p>
<p>Det är han som har
byggt sandsslottet.
Det har han gjort
tillsammans med
30 av världens bästa
på att bygga i sand.</p>
<p>Sandslottet är ett konstverk.
Slottet ska få människor att tänka på
vilken stor makt viruset corona
har haft över oss.</p>
<p>På toppen av slottet
har Wilfred Stigjer
gjort en bild av
viruset i sand.</p>
<p>– Viruset styr våra liv.
Det säger åt dig vad du ska göra
och att du inte ska
träffa din familj.</p>
<p>Det säger Wilfred Stigjer
till den brittiska tidningen
The Guardian.</p>
<p>8 SIDOR/TT</p></text><text title="Oro efter mord på president" author="8 Sidor" url="https://8sidor.se/varlden/2021/07/oro-efter-mord-pa-president/" date="2021-07-09 07:35:04" tags="|Världen|Haiti|Jovenel Moïse|mord på president|"><p>Haitis president Jovenel Moïse
blev skjuten till döds.
Det hände tidigare i veckan
i hans hem mitt i natten.</p>
<p>Presidentens fru Martine Moïse
blev också skadad i attacken.
Hon får nu vård på sjukhus i USA.</p>
<p>Minst 28 personer
var inblandade i mordet.
De flesta kommer från Colombia.
Det säger Haitis chef
för poliserna.</p>
<p>Han säger också att
de misstänkta har blivit
gripna eller dödade.
Det är oklart hur många.
Han har sagt olika siffror.</p>
<p>Nu försöker poliserna
undersöka vem som har bestämt
att presidenten skulle bli mördad.</p>
<p>Haiti ligger i Karibien
utanför USAs sydöstra kust.
Det är ett mycket fattigt land.
Det har varit både krig och våld
mellan olika gäng
i landet i flera hundra år.</p>
<p>Den senaste tiden
har våldet ökat.
Experter säger att mordet på presidenten
kommer leda till mer oro och våld.</p>
<p>Folk vågar inte längre gå ut
för att de är rädda för gängens våld.</p>
<p>8 SIDOR/TT</p></text><text title="Skydda din hud i sommar" author="8 Sidor" url="https://8sidor.se/vardags/2021/07/skydda-din-hud-i-sommar/" date="2021-07-09 07:49:14" tags="|Vardags|hudcancer|sol|solkkräm|solskydd|sommar|"><p class="p1">Allt <span class="s2">fl</span>er svenskar
får hudcancer.
Det har ökat mycket de senaste åren.</p>
<p>Det visar siffror från
myndigheterna Socialstyrelsen
och Strålsäkerhetsmyndigheten.</p>
<p class="p1">Risken att få
hudcancer ökar om du
ofta blir bränd av solen.</p>
<p class="p1">Det är extra farligt
för unga människor
att bränna sig.</p>
<p class="p1">Därför är det viktigt
att skydda sig från solen.</p>
<p class="p1">Det kan du göra med solkräm.</p>
<p class="p1">I Sverige är solkrämer
märkta med SPF.
Det betyder solskyddsfaktor.</p>
<p class="p1">Ju högre SPF, desto mer skydd.</p>
<p class="p1">Magnus Crona jobbar på
myndigheten Läkemedelsverket.
Han säger att det är viktigt
att smörja på mycket solkräm
även om den har hög SPF.</p>
<p class="p1">Ingen solkräm ger fullt skydd.</p>
<p class="p1">Han tycker att det bästa är
att köpa solkrämer på apoteket
eller i mataffären i Sverige.</p>
<p>8 SIDOR/TT</p></text><text title="Över fem miljoner vaccinerade" author="8 Sidor" url="https://8sidor.se/sverige/2021/07/over-fem-miljoner-vaccinerade/" date="2021-07-09 08:09:13" tags="|Sverige|corona|iva|vaccin|"><p>Smittan från viruset corona
fortsätter att minska
i Sverige.
Det beror på att många
nu har fått vaccin.</p>
<p>Över fem miljoner människor
har fått minst en spruta
med vaccin.
Det är ungefär hälften
av alla som bor i Sverige.</p>
<p>Sedan juni har
få personer blivit
så allvarligt sjuka
att de behövt vård på sjukhus.</p>
<p>Folkhälsomyndigheten
tror att det kommer
att fortsätta vara så
ända fram till slutet av augusti.</p>
<p>Nu får vi också resa
till fler länder.
Det säger UD,
Utrikesdepartementet.
De har ändrat sina råd
för resor till vissa länder.
Bland annat Kanada,
Kosovo och Saudiarabien.</p>
<p>8 SIDOR/TT</p></text><text title="EU kräver att svensk blir fri" author="8 Sidor" url="https://8sidor.se/varlden/2021/07/eu-kraver-att-svensk-blir-fri/" date="2021-07-09 08:29:04" tags="|Världen|Ahmadreza Djalali|EU|Iran|"><p>Den svensk-iranska forskaren
Ahmadreza Djalali
har suttit fängslad i Iran
i fem år.
Iran har dömt honom till döden
för brottet spioneri.
Men de har inte visat några bevis.</p>
<p>Nu kräver Europeiska unionen, EU,
att Djalali ska bli fri.</p>
<p>– Han måste genast släppas fri
så han kan resa hem till sin familj
i Sverige, säger politikern Jytte Guteland.</p>
<p>EU vill att nu alla länder
som är med i EU
ska straffa Iran på olika sätt.</p>
<p>EU vill att Iran släpper
alla fångar i landet som
blivit fängslade utan bevis
på samma sätt som Djalali.</p>
<p>Ahmadreza Djalali blev gripen
år 2016 när han var i Iran
för att jobba.
Iran har anklagat honom
för att ha spionerat.
Men det finns inga bevis.</p>
<p>Djalali har berättat
att han blivit torterad
i fängelset.
Iran tvingade honom att erkänna
brott som han inte gjort.</p>
<p>8 SIDOR/TT</p></text><text title="Pedofil får tio år i fängelse" author="8 Sidor" url="https://8sidor.se/sverige/2021/07/pedofil-far-tio-ar-i-fangelse/" date="2021-07-09 08:29:16" tags="|Sverige|fängelse|pedofil|"><p>En 67-årig man i västra Stockholm
blir dömd till tio års fängelse.</p>
<p>Han har bland annat
våldtagit barn, fotograferat barn
och gjort flera andra sexuella brott
mot barn.</p>
<p>Brotten har han gjort
under flera års tid.
Barnen bodde i samma område
som mannen.</p>
<p>Det var en 13-årig pojke
som började misstänka
att mannen var pedofil.
Pojken ställde frågor
till andra barn i området.</p>
<p>Mannen blev anmäld
till poliserna.</p>
<p>När poliserna grep mannen
förra sommaren
hittade de massor av bilder
och filmer på hans dator
som hade med brotten att göra.</p>
<p>Mannen hade också kameror
i sin lägenhet.
De var riktade mot sängen.</p>
<p>Mannen har gjort brott
mot elva barn.
Det minsta var ett år gammal.</p>
<p>Han ska ha lockat barnen med presenter.
Ett barn som protesterade
fick alkohol och sömnmedel
av mannen.</p>
<p>Mannen var en känd person
i området där han bodde.
Han var med i flera föreningar
som jobbade för att göra
området bättre.
Många vuxna i området
litade på mannen.
De trodde att han var
en person som var snäll mot barn.</p>
<p>Förutom tio år i fängelse
ska mannen betala pengar
till dem han gjort brott mot.
Han ska betala över en miljon kronor.</p>
<p>8 SIDOR/TT</p></text><text title="50 döda i Bangladesh" author="8 Sidor" url="https://8sidor.se/varlden/2021/07/50-doda-i-bangladesh/" date="2021-07-09 10:18:13" tags="|Världen|Bangladesh|brand i Bangladesh|brand i fabrik|"><p>Minst 50 människor
har dött i en kraftig brand
i landet Bangladesh.
30 människor är skadade.</p>
<p>Branden började
natten till fredag
i en fabrik
i området Rupaganj
nära huvudstaden Dhaka.</p>
<p>På fredagens morgon
var branden ännu inte släckt.</p>
<p>Det är inte klart hur
många arbetare som saknas ännu.
Minst 25 personer ska
ha blivit räddade
efter att ha hoppat från
taket på fabriken.</p>
<p>Det finns rapporter om
att många människor
blev kvar inne i fabriken.</p>
<p>Massor av familjer söker
nu efter sina släktingar
som jobbade i fabriken.</p>
<p>Det är ännu inte helt klart
varför branden startade.</p>
<p>Det har hänt flera gånger
att bränder har startat
i fabriker i Bangladesh.
Många fabriker är inte säkra.</p>
<p>8 SIDOR/TT</p></text><text title="Löfvens nya regering" author="8 Sidor" url="https://8sidor.se/sverige/2021/07/lofvens-nya-regering/" date="2021-07-09 10:29:45" tags="|Alla Väljare|Sverige|kris i regeringen|politik|regeringen|Stefan Löfven|"><p>På fredagen presenterade
statsminister Stefan Löfven
sin nya regering.</p>
<p>Socialdemokraterna
och Miljöpartiet ska styra
i regeringen tillsammans
som tidigare.</p>
<p>Och det blir ingen ny minister.
Samma ministrar som tidigare
ska jobba kvar.</p>
<p>Den enda ändringen
i regeringen hände
för två veckor sedan.
Då slutade Jennie Nilsson
som landsbygdsminister.
Ibrahim Baylan tog över
efter henne.</p>
<p>Ibrahim Baylan är också
minister för näringsliv.</p>
<p>Stefan Löfven höll också
ett tal.</p>
<p>– Nu fortsätter arbetet
i regeringen.
Vi ska jobba för jobb, trygghet,
klimat och välfärd,
sa Stefan Löfven.</p>
<p>8 SIDOR/TT</p></text><text title="Hon gör Göta kanal 4" author="8 Sidor" url="https://8sidor.se/kultur/2021/07/hon-gor-gota-kanal-4/" date="2021-07-09 11:09:57" tags="|Kultur|Emma Molin|film|Göta kanal|Göta kanal 4|"><p>Emma Molin är mest känd
som komiker och skådespelare.
Men nu ska hon göra film.
Hon ska regissera filmen
<strong>Göta kanal 4</strong>.</p>
<p>Det är den fjärde filmen
om Göta kanal.
Den första filmen kom
1981 och blev en succé på bio.</p>
<p>Det var en komedi
som handlade om
om människor som reste längs
med ån Göta kanal.
Janne Loffe Carlsson
och Kim Anderzon
var några som var med.</p>
<p>Emma Molin vill
att Göta kanal 4 också
ska bli rolig.
Fast på ett modernt sätt.</p>
<p>– Jag vill göra något
som fungerar idag och samtidigt
få med humorn från de gamla filmerna,
säger hon.</p>
<p>Filmen kommer på kanalen Cmore
under hösten år 2022.</p>
<p>8 SIDOR/TT</p></text><text title="17-åring dömd för brand" author="8 Sidor" url="https://8sidor.se/sverige/2021/07/17-aring-domd-for-brand/" date="2021-07-09 12:25:51" tags="|Sverige|17-åring|brand|mordbrand|ungdomsbrott|"><p>En 17-årig pojke
blir dömd för mord.
Pojken tände eld på ett hus
utanför Nässjö i Småland.
Kvinnan som bodde
i huset dog i branden.
Hon var i 70-årsåldern.</p>
<p>Pojken blir dömd till
fyra års sluten ungdomsvård.
Han ska också betala pengar
till kvinnans närmaste släktingar.</p>
<p>Brottet hände i februari.
När kvinnan klev av en buss
följde pojken och flera andra
ungdomar efter henne.
De kastade saker på henne
och skrek åt henne
hela vägen fram till hennes hus.</p>
<p>Senare under eftermiddagen
kom de tillbaka till kvinnans hus.
Pojken och en yngre flicka
tog sig in i huset.</p>
<p>17-åriga pojken har
erkänt att han startade branden
i huset.
Han har sagt att han inte vet
varför han gjorde det.</p>
<p>8 SIDOR/TT</p></text><text title="Italien vann EM" author="8 Sidor" url="https://8sidor.se/sport/2021/07/italien-vann-em/" date="2021-07-12 06:55:26" tags="|Sport|England|fotbolls-EM|Italien|"><p>I går spelade
Italien mot England
i fotboll.
Det var EM-final för herrar.</p>
<p>Englands spelare
Luke Shaw gjorde 1–0.
Då hade det bara gått två minuter
av matchen.</p>
<p>Efter det hade Italien
flera chanser att göra 1–1.
Men Englands målvakt Jordan Pickford
spelade bra och gjorde många
fina räddningar.</p>
<p>När det hade gått 67 minuter
av matchen fick Italien en hörna.
Bollen studsade några gånger.
Plötsligt var det öppet mål
för backen Leonardo Bonucci.
Han gjorde mål för Italien. 1–1.</p>
<p>Det blev ett jämnt slut på matchen.
Och lagen fick spela förlängning.
Men ingen lyckades göra mål.
Det blev straffar.</p>
<p>Där var Italien bäst.
De vann med 3–2 i straffar.</p>
<p>8 SIDOR/TT</p></text><text title="Grilla försiktigt i sommar" author="8 Sidor" url="https://8sidor.se/vardags/2021/07/grilla-forsiktigt-i-sommar/" date="2021-07-12 06:58:52" tags="|Vardags|"><p>Det har varit populärt
att laga mat utomhus
under tiden med viruset corona.</p>
<p>Experterna säger
att det är bra
att vi umgås utomhus
i stället för inne.</p>
<p>Men det är viktigt
att vi är försiktiga
när vi till exempel
grillar utomhus.</p>
<p>– Vi vet att många bränder startar
efter att någon har grillat.</p>
<p>Det säger Lars Brodin.
Han är expert på
hur vi skyddar oss mot bränder.</p>
<p>Lars Brodin varnar särskilt
för de grillar
som vi bara ska använda en gång.</p>
<p>– De blir ofta väldigt varma.
Om du ställer dem i gräset
kan de lätt starta en brand.</p>
<p>I Sverige finns allemansrätten.
Det betyder att alla i Sverige
kan röra sig nästan helt fritt
i den svenska naturen.</p>
<p>– Men det betyder också
att alla har ett ansvar.
Det är viktigt att du vet
vad som kan orsaka en brand
i skogen, säger Lars Brodin.</p>
<p>Det är alltid den
som har tänt elden
som är ansvarig
om något går fel.</p>
<p>Experterna på Myndigheten
för samhällsskydd och beredskap
säger att det varje år
startar över två tusen bränder
som beror på att människor
inte har varit försiktiga.</p>
<p>8 SIDOR</p></text><text title="Man sköts till döds hos frisör" author="8 Sidor" url="https://8sidor.se/sverige/2021/07/man-skots-till-dods-hos-frisoren/" date="2021-07-12 07:07:09" tags="|Sverige|frisörsalong|gäng|mord|"><p>En man blev skjuten
till döds i Högsbo i Göteborg.
Det hände vid klockan 14.00
i fredags.</p>
<p>Den 25-åriga mannen
var hos frisören
när han blev mördad.</p>
<p>Två personer kom upp
bakom 25-åringen.
och sköt honom.
Personerna sprang
sedan ut genom
lokalens bakre del.</p>
<p>Hos frisören fanns flera
andra personer.
De flydde ut på gatan.</p>
<p>Det visar en film
som tidningen Expressen
har lagt upp på sin sajt.</p>
<p>Poliserna tror att mordet
kan ha med bråk mellan gäng
att göra.</p>
<p>Ingen person har blivit gripen.</p>
<p>8 SIDOR/TT</p></text><text title="Flygplanet ska bli undersökt" author="8 Sidor" url="https://8sidor.se/sverige/2021/07/flygplanet-ska-bli-undersokt/" date="2021-07-12 07:31:15" tags="|Sverige|fallskärmshoppare|flygolycka|flygolyckan i Örebro|"><p>På torsdagen hände en olycka
med ett litet flygplan i Örebro.
Flygplanet var på väg
upp i luften med personer
som skulle hoppa fallskärm.</p>
<p>Men något hände
bara sekunder efter
att flygplanet hade lyft.
Planet kraschade mot marken
och började brinna.
Alla nio personer i flygplanet dog.</p>
<p>Det var åtta män och en kvinna.
Alla utom piloten
ska ha varit med
i Örebros klubb
för fallskärmshoppare.</p>
<p>Ingen vet än varför
flygplanet kraschade.
Myndigheten
Statens haverikommission
ska undersöka det nu.</p>
<p>– Troligen har flygplanet
kort efter att det startade
fått problem på 100 meters höjd.
Planet gjorde en kraftig sväng
åt vänster innan det gick i marken.
Orsaken är inte känd än,
säger myndigheten.</p>
<p>Det är den andra olyckan
på två år med små flygplan.
År 2019 störtade ett litet plan i Umeå.
En pilot och åtta personer
som skulle hoppa fallskärm dog.</p>
<p>8 SIDOR/TT</p></text><text title="Ägaren gripen efter brand" author="8 Sidor" url="https://8sidor.se/varlden/2021/07/agaren-gripen-efter-brand/" date="2021-07-12 07:47:29" tags="|Världen|Bangladesh|brand i Bangladesh|brand i fabrik i Bangladesh|"><p>I fredags startade
en brand i en fabrik
i Bangladesh.
52 människor dog i branden.</p>
<p>De kunde inte komma ut
då dörren till fabriken var låst,
säger poliserna.
Nu är ägaren till fabriken gripen.
Sju andra personer är också gripna.</p>
<p>Poliserna undersöker också
flera andra brott.
Bland annat att ägarna inte följt
reglerna för skydd mot bränder.
Och att barn blev tvingade
att jobba på fabriken.</p>
<p>8 SIDOR/TT</p></text><text title="Bränder i Kanada och USA" author="8 Sidor" url="https://8sidor.se/varlden/2021/07/manga-brander-i-kanada-och-usa/" date="2021-07-12 08:05:34" tags="|Världen|extrem hetta|Kanada|skogsbränder|USA|värme|värmebölja|"><p>Det var ovanligt varmt
i västra USA och Kanada i juni.
Och den extrema värmen
fortsätter på många platser
i juli.</p>
<p>Experter varnar nu för värmen.
I Kalifornien, Oregon och
Idaho i USA kan det bli
över 40 grader varmt.</p>
<p>Många bränder startar också
i värmen.
I området British Columbia
i Kanada har det startat
över 60 bränder på bara två dagar.</p>
<p>I Oregon och Arizona i USA
kämpar också brandmän mot
stora bränder.</p>
<p>8 SIDOR/TT</p></text><text title="Opera för myggor" author="8 Sidor" url="https://8sidor.se/kultur/2021/07/opera-for-myggor/" date="2021-07-12 08:25:37" tags="|Kultur|konst i naturen|myggor|opera för myggor|"><p>Nu kan myggorna
i skogen i Nordmalings kommun
lyssna på opera.
Musiken är en del
av en konstutställning
i naturen.</p>
<p>Utställningen finns
på Järnäsklubb i Nordmaling.
Den är till för djur, insekter
och annat i naturen.
Till exempel fåglar,
humlor, maskar och svampar.</p>
<p>Flera konstnärer har skapat
konsten i naturen.
Där finns också ett litet hus
där människor kan läsa
om konsten.
Det berättar SVTs nyheter.</p>
<p>Konstnärerna har fått
en miljon kronor från staten
för att ordna konsten.
En del politiker tycker
att det är fel.
Men de som ordnat konsten
tycker att det är viktigt
att undersöka konsten
och naturen på nya sätt.</p>
<p>8 SIDOR/TT</p></text><text title="Många skrev rasistiskt hat" author="8 Sidor" url="https://8sidor.se/sport/2021/07/manga-skrev-rasistiskt-hat/" date="2021-07-12 11:49:51" tags="|Sport|England|rasism|rasism i fotboll|"><p>England förlorade
EM-finalen mot Italien
efter straffar.</p>
<p>Tre spelare i England
missade sina straffar.
Det var Marcus Rashford,
Jadon Sancho och Bukayo Saka.</p>
<p>Efteråt skrev många personer
på internet rasistiska saker
mot de tre svarta spelarna.</p>
<p>Framför allt 19-årige Bukayo Saka
fick ta emot mycket hat.</p>
<p>FA heter Englands organisation
för fotboll.
De är mycket arga över hatet.</p>
<p>– De som skriver hemska saker
på internet är inte välkomna
att följa vårt landslag,
skriver FA i ett uttalande.</p>
<p>FA säger också att de vill
att poliserna ska ta fast
personerna som hatar på internet.</p>
<p>8 SIDOR/TT</p></text><text title="Två sprickor i Estonia" author="8 Sidor" url="https://8sidor.se/sverige/2021/07/tva-sprickor-i-estonia/" date="2021-07-12 13:24:25" tags="|Sverige|Estonia|undersökningar av estonia|"><p>I tio dagar ska
Sverige och Estland
undersöka fartyget Estonia
på havets botten.
De ska se om det finns
okända skador på Estonia.</p>
<p>Länderna har skickat ner
en maskin för att undersöka fartyget.</p>
<p>Nu verkar det som
att maskinen har hittat
två sprickor på Estonia.
De var inte kända
sedan tidigare.</p>
<p>Sprickorna kan vara mellan
10 och 15 meter långa.</p>
<p>– Det ser ut som sprickor.
Men vi behöver veta mer
innan vi säger något mer.</p>
<p>Det säger Jonas Bäckstrand
vid Sveriges haverikommission.</p>
<p>Det är inte heller klart
när sprickorna kommit till.
Om det var när Estonia sjönk
eller om det hänt efteråt.</p>
<p>Estonia har legat på
havets botten i 27 år.
Fartyget sjönk en stormig natt
den 28 september år 1994.</p>
<p>852 människor dog.</p>
<p>8 SIDOR/TT</p></text><text title="Miljardären flög till rymden" author="8 Sidor" url="https://8sidor.se/varlden/2021/07/miljardaren-flog-till-rymden/" date="2021-07-12 13:25:31" tags="|Världen|raket|richard branson|rymdresa|"><a href="https://8sidor.se/varlden/2021/07/miljardaren-flog-till-rymden/attachment/virgin-galactic-branson-4/"><img alt="Miljardären Richard Branson pratar om sin resa till rymden." class="attachment-thumbnail size-thumbnail" height="69" src="https://8sidor.se/wp-content/uploads/2021/07/sdljakmGh6Yh3E-nh-1.jpg" width="128" /></a>
<a href="https://8sidor.se/varlden/2021/07/miljardaren-flog-till-rymden/attachment/virgin-galactic-branson-3/"><img alt="Bild på rymdraketen VSS Unitys vinge." class="attachment-thumbnail size-thumbnail" height="69" src="https://8sidor.se/wp-content/uploads/2021/07/sdlC5qa_xTmIUw-nh-1.jpg" width="128" /></a>
<p>Richard Branson är
en miljardär från Storbritannien.
Han startade bland annat
det kända företaget för musik
Virgin Records.</p>
<p>Branson har också ett företag
som heter Virgin Galactics.</p>
<p>De jobbar med
att göra det möjligt
för människor
att resa till rymden.</p>
<p>I går eftermiddag
reste Richard Branson
till rymden med företagets raket.
Den heter VSS Unity.
Han reste tillsammans
med fem andra personer.</p>
<p>Resan i rymden varade i några minuter.
Richard Branson kallar den
sitt livs största upplevelse.</p>
<p>– Grattis till alla som har jobbat
för det här i 17 års tid.</p>
<p>Det sa Richard Branson
i ett filmklipp från raketen.</p>
<p>Om en vecka reser företaget Amazons
grundare Jeff Bezos till rymden.
Det gör han i sitt företag
Blue Origins raket.</p>
<p>– Jag ser fram emot
att prata med honom
om resan, säger Richard Branson
till nyhetsbyrån Reuters.</p>
<p>8 SIDOR/TT</p></text><text title="Ändrade regler för corona" author="8 Sidor" url="https://8sidor.se/sverige/2021/07/fler-far-samlas/" date="2021-07-13 07:50:49" tags="|Sverige|corona|Folkhälsomyndigheten|regeringen|regler|restriktioner|viruset corona|"><p>Smittan från viruset corona
fortsätter att minska i Sverige.
Det säger regeringen.</p>
<p>Nu ska fler människor få
samlas på många platser igen.
Flera regler blir ändrade.
Ändringarna börjar gälla
den 15 juli.</p>
<p>Det handlar bland annat
om affärer och gym.
Fler får gå dit samtidigt.</p>
<p>Samma sak gäller för
långa resor i Sverige.
Fler människor ska kunna
åka på tåg och bussar.</p>
<p>Kommuner ska inte heller
få stoppa människor
från att gå till badplatser
eller parker.</p>
<p>Samma sak gäller
nöjesparker och museer.</p>
<p>Och nu får max åtta personer
sitta tillsammans på restauranger.
Tidigare var reglerna fyra personer.</p>
<p>Det finns fortfarande regler
om hur många som får
samlas i större grupper
på till exempel konserter
och fotbollsmatcher.</p>
<p>De reglerna kommer
att ändras när smittan har
minskat ännu mer.
Folkhälsomyndigheten tror
att det kan bli i slutet av
augusti eller i september.</p>
<p>8 SIDOR/TT</p></text><text title="Minst 52 döda i brand i Irak" author="8 Sidor" url="https://8sidor.se/varlden/2021/07/minst-52-doda-i-brand-i-irak/" date="2021-07-13 08:12:34" tags="|Världen|brand|Irak|sjukhusbrand|"><p>En svår brand startade på måndagen
i ett sjukhus i staden Nasiriyya
i Irak. Minst 52 människor dog.</p>
<p>– De dog av sina skador
från branden.
Vi letar efter fler kroppar.</p>
<p>Det säger Haydar al-Zamili
från Iraks myndighet för hälsa.</p>
<p>Branden ska ha startat på
en avdelning för människor som blivit
sjuka av viruset corona.</p>
<p>Det kan ha varit en
tank för syrgas som exploderade.</p>
<p>En liknande olycka hände
i april i huvudstaden Bagdad.
Det var också på en avdelning
för människor som var sjuka i corona.
Då dog 82 människor.</p>
<p>8 SIDOR/TT</p></text><text title="Många klagar på Migrationsverket" author="8 Sidor" url="https://8sidor.se/sverige/2021/07/manga-klagar-pa-migrationsverket/" date="2021-07-13 08:40:44" tags="|Sverige|förvaltningsrätten|medborgarskap|migrationsverket|"><p>Domstolen Förvaltningsrätten
i Malmö har fått in
ovanligt många klagomål.
Flera tusen människor
har klagat på att Migrationsverket
jobbar för långsamt
med deras ansökan om
medborgarskap.</p>
<p>En ny lag från år 2018
har gjort att klagomålen
till domstolen har ökat.
Lagen säger att myndigheter
ska lämna beslut till personer
inom sex månader.</p>
<p>Den som väntar på beslut
kan först be myndigheten
att skynda sig.
Om myndigheten säger nej
så kan personen klaga
till domstolen.</p>
<p>Men nästan alla som väntar
på beslut om medborgarskap
från Migrationsverket
får vänta längre än sex månader.</p>
<p>Domstolen har inte varit beredd
på att få in så många
klagomål.</p>
<p>8 SIDOR/TT</p></text><text title="Protester på Kuba" author="8 Sidor" url="https://8sidor.se/varlden/2021/07/protester-pa-kuba/" date="2021-07-13 08:46:41" tags="|Världen|Kuba|protester i Kuba|"><p>Flera tusen människor
i landet Kuba
har börjat att protestera.
De vill få bort
president Miguel Díaz-Canel.</p>
<p>Många är arga över
hur landets ledare har skött
krisen med viruset corona.
De är också arga över
den stora bristen på
mat, el och annat i landet.</p>
<p>Kuba har stora problem
med sin ekonomi.
Många människor är fattiga.</p>
<p>Kommunistpartiet styr
Kuba.
Inga andra partier är tillåtna
att styra landet.</p>
<p>8 SIDOR/TT</p></text><text title="Fler unga dödar i gängen" author="8 Sidor" url="https://8sidor.se/sverige/2021/07/fler-unga-dodar-i-gangen/" date="2021-07-13 10:52:10" tags="|Sverige|skjutningar|unga brottslingar|"><p>Nyligen blev en polis
skjuten till döds i området
Biskopsgården i Göteborg.
En 17-åring är misstänkt
för brottet.</p>
<p>Allvarliga brott bland unga
verkar öka.
Det visar en undersökning
av nyhetsbyrån TT.</p>
<p>Allt fler unga mellan 15 och 17 år
blir åtalade och dömda
för grova brott.</p>
<p>På fem år har åtalen
för mord, mordförsök
och medhjälp till mord
ökat mycket.</p>
<p>År 2015 var det tio
sådana åtal i domstol.
Förra året var det 29 sådana åtal.</p>
<p>År 2019 är det värsta året hittills.
Det året var det 39
sådana åtal mot ungdomar.</p>
<p>– Det handlar mest om
unga som skjuter i storstäderna,
säger forskaren Sven Granath.</p>
<p>Många äldre brottslingar
använder ungdomar
för att göra de värsta brotten.
De vet att unga personer
inte får lika hårda straff i Sverige.</p>
<p>– De unga förstår inte
att de själva blir en måltavla
för all framtid,
säger polisen Gunnar Appelgren.</p>
<p>Sedan år 2015 har 44 unga
mellan 15 och 17 år
blivit dömda för mord,
försök till mord
eller liknande brott.</p>
<p>8 SIDOR/TT</p></text><text title="Många varma dagar" author="8 Sidor" url="https://8sidor.se/sverige/2021/07/manga-varma-dagar/" date="2021-07-13 11:57:26" tags="|Sverige|"><p>Det kommer bli varmt
flera dagar i rad i Sverige.
Det säger experterna på väder
vid myndigheten SMHI.</p>
<p>– Det kommer att vara soligt väder
och lite mer än 25 grader varmt.</p>
<p>Det säger Linus Karlsson,
expert på väder hos SMHI.</p>
<p>Det kommer vara varmast
i södra Sverige
och på den östra kusten.</p>
<p>– Det kan bli upp till 30 grader
på vissa platser, säger Linus Karlsson.</p>
<p>På vissa platser kan det
komma en del regn.
Men värmen verkar ligga kvar
hela veckan och kanske även
nästa vecka.
Det säger experterna på SMHI.</p>
<p>För vissa människor
är det extra jobbigt med värmen.
Då gäller det att se till
att dricka ordentligt.
Och att hålla sig i skuggan.</p>
<p>Särskilt känsliga för värmen är:</p>
<ul>
<li>Små barn</li>
<li>Äldre människor</li>
<li>Personer med funktionsnedsättningar</li>
<li>Gravida</li>
<li>Svårt sjuka personer</li>
</ul>
<p>8 SIDOR/TT</p></text><text title="Lämna inte hunden i bilen" author="8 Sidor" url="https://8sidor.se/vardags/2021/07/lamna-inte-hunden-i-bilen/" date="2021-07-13 12:14:24" tags="|Vardags|djurplågeri|hund i bilen|hundägare|hundar|"><p>Varje sommar dör hundar
efter att ägaren har lämnat
dem i varma bilar.
När det är varmt ute
och solen skiner
kan det bli farligt varmt
inne i bilen.</p>
<p>Temperaturen kan snabbt
stiga till 50 grader i bilen.
Efter några timmar
kan det vara 80 grader i bilen.</p>
<p>Det är inte ens bra
att lämna sin hund i bilen
en kort stund.</p>
<p>Det säger Hans Rosengren
som jobbar på
Svenska kennelklubben, SKK.</p>
<p>Det kan vara ett brott
att lämna sin hund i bilen.
Om en hund dör eller blir sjuk
av värmen kan ägarna
bli dömda för djurplågeri.
De kan bli straffade med fängelse.</p>
<p>Lämna hunden hemma
i stället för att ta med den i bilen
om du inte kan ta med den ut,
säger Hans Rosengren.</p>
<p>– Skaffar du hund
har du ett ansvar
att se till att den inte lider,
säger han.</p>
<p>8 SIDOR/TT</p></text><text title="19-åring svensk mästare i schack" author="8 Sidor" url="https://8sidor.se/sport/2021/07/19-aring-svensk-mastare-i-schack/" date="2021-07-13 12:52:30" tags="|Sport|pia cramling|schack|schack-sm|"><p>I helgen blev det klart
vem som är ny svensk mästare
i schack.</p>
<p>Han heter Jung Min Seo
och är 19 år.</p>
<p>Jung Min Seo vann tävlingen
med en halv poäng före
Tiger Hillarp Persson,
Erik Blomqvist och Martin Lokander.</p>
<p>Den nya svenska mästaren
är den yngsta att vinna tävlingen
på över 50 år.
År 1969 blev Ulf Andersson
svensk mästare som 18-åring.</p>
<p>Halvvägs in i årets tävling
ledde Pia Cramling.</p>
<p><a href="https://8sidor.se/sport/2021/07/hon-leder-sm-i-schack/">Gå till 8 Sidors artikel oom henne här.</a></p>
<p>Om hon hade vunnit tävlingen
hade hon blivit
den första kvinnan någonsin.</p>
<p>8 SIDOR/TT</p></text><text title="Par får hjälp i tv" author="8 Sidor" url="https://8sidor.se/kultur/2021/07/par-far-hjalp-i-tv/" date="2021-07-14 07:32:13" tags="|Kultur|SVT|terapi|tvprogram|"><p>Fem par som har problem
får hjälp i ett nytt program
på Sveriges Television, SVT.</p>
<p>I programmet får de gå
i terapi.
De får prata med experter
om sina problem.</p>
<p>Det handlar bland annat om
att de ska lära sig att förstå
varandra bättre.
Och att de ska bli bättre
på att prata med varandra.</p>
<p>– Vissa saker kan vara
jobbiga att titta på.
Men jag kände igen mig
i många problem som paren har.</p>
<p>Det säger Farao Groth
som leder programmet.</p>
<p>Programmet vill hjälpa
personerna att bestämma sig
om de vill fortsätta att vara
tillsammans.</p>
<p>Programmet heter
<strong>Vi eller aldrig</strong>
och startade på SVT den 13 juli.</p>
<p>Det går också att se
på SVTPlay.</p>
<p>8 SIDOR/TT</p></text><text title="Fler blir lurade på pengar" author="8 Sidor" url="https://8sidor.se/sverige/2021/07/fler-blir-lurade-pa-pengar/" date="2021-07-14 07:45:08" tags="|Sverige|Bank-ID|brott på nätet|lurad i mobilen|lurad på nätet|"><p>Allt fler människor
blir lurade på pengar
av brottslingar.</p>
<p>Många blir av med pengar
när brottslingar lurar dem
att starta sitt bank-id.
Det kallas för id-kapning.</p>
<p>Mellan maj förra året
och maj i år blev nästan
200 tusen svenskar id-kapade
på olika sätt.</p>
<p>– Brottet är utan risk
för brottslingarna.
Poliserna löser nästan
inga sådana brott.</p>
<p>Det säger PA Prabert
som jobbar på
företaget Mysafety försäkringar.</p>
<p>Det är nästan omöjligt
att skydda sig helt
från den här sortens brott,
säger PA Prabert.</p>
<p>– Du måste vara kritisk.
Om något verkar vara för bra
för att vara sant,
då är det oftast en bluff,
säger han.</p>
<p>Den som tar någon annans
bank-id kan köpa saker
i den lurade personens namn.
De kan också ta lån på banken.</p>
<p>Det är svårt att få
tillbaka pengarna
för den som blivit lurad.</p>
<p>Om du själv har startat ditt
bank-id när någon bett om det
så hjälper inte banken dig
om du förlorar pengar.
Det är ungefär som om
du lånat ut ditt id-kort
till någon, tycker bankerna.</p>
<p>Om du blir lurad
måste du vara snabb.</p>
<p>– Spärra ditt kreditkort
eller annat kort på banken.
Kontakta banken och
byt lösenord.
Det är också viktigt
att anmäla brottet till poliserna,
säger PA Prabert.</p>
<p>8 SIDOR/TT</p></text><text title="Många döda i Sydafrika" author="8 Sidor" url="https://8sidor.se/varlden/2021/07/manga-doda-i-sydafrika/" date="2021-07-14 08:04:24" tags="|Världen|Jacob Zuma|protester i Sydafrika|Sydafrika|"><p>Det har varit mycket bråk
i flera dagar i Sydafrika.
Bråken började när
landets förra president Jacob Zuma
blev dömd till fängelse.
Det var i förra veckan.</p>
<p>Många människor
har protesterat.
Det har blivit våldsamt.</p>
<p>På flera platser i landet
har poliser försökt att stoppa
de som protesterar.
Minst 72 människor har dött.</p>
<p>De flesta har dött
i området Kwazulu-Natal
i sydöstra Sydafrika.
Det är därifrån som
Jacob Zumas kommer.</p>
<p>Svenska Sanna Göransson
bor i staden Durban
som ligger i området.</p>
<p>– Det är folk som dör
och blir gripna överallt.
Det är väldigt oroligt.
Det går inte att köpa mat
eller tanka bilen just nu.</p>
<p>Det säger hon till tidningen Aftonbladet.</p>
<p>Sanna Göransson och hennes pojkvän
har låst in sig i sin lägenhet.
Om bråken blir värre
är de redo att fly.</p>
<p>Poliserna har gripit
omkring tusen personer.
Protesterna och våldet
är de värsta på 30 år säger
landets president Cyril Ramaphosa.</p>
<p>8 SIDOR/TT</p></text><text title="Attacker mot danska bilar" author="8 Sidor" url="https://8sidor.se/sverige/2021/07/attacker-mot-danska-bilar/" date="2021-07-14 08:56:17" tags="|Sverige|Danmark|Malmö|stenkastning|Ystad|"><p>Sedan april i år
har någon eller några
kastat stenar på danska bilar.</p>
<p>Attackerna med stenarna
händer på vägen E65
mellan Ystad och Malmö.</p>
<p>Många danskar reser
från Malmö till Ystad
för att ta färjan
till den danska ön Bornholm.</p>
<p>Och det är någonstans
på vägen som de blir attackerade.
Nu har över hundra danskar
fått sten kastad på sina bilar.</p>
<p>Det är mest bilar
som har blivit skadade
av stenarna.
Men i maj blev en man blind
på ena ögat
och fick tänder förstörda.</p>
<p>– Vårt absoluta mål
är att det här ska stoppas.</p>
<p>Det säger polisen Ewa-Gun Westford.</p>
<p>Den danska politikern Nick Hæckerup
har nu tagit kontakt den
svenska politikern Morgan Johansson.
De ska prata om attackerna.</p>
<p>8 SIDOR/TT</p></text><text title="EU möts om klimatet" author="8 Sidor" url="https://8sidor.se/sverige/2021/07/eu-mots-om-klimatet/" date="2021-07-14 09:07:26" tags="|Sverige|EU|klimatet|regler om klimatet|"><p>På onsdagen startar
ett tre dagar långt möte
om klimatet.
EU ska presentera
sina förslag till nya lagar
för klimatet.</p>
<p>Länderna i EU
har sedan tidigare bestämt
att minska sina utsläpp
av gaser till år 2030.
År 2050 är tanken
att gaserna EU släpper ut
inte ska värma upp klimatet alls.</p>
<p>– De här förslagen
räcker inte för att minska
utsläppen helt.
Men de är ändå viktiga.
EU kan visa vad de
behöver göra för
att klara det.</p>
<p>Det säger Björn-Ola Linnér
som är professor vid
Linköpings universitet.</p>
<p>Det är inte helt klart
vilka förslag som
EU ska presentera.</p>
<p>Men de kommer att handla
om många olika delar av
samhället.</p>
<p>Sverige är ett av de länder
i EU som redan har jobbat
mycket för att minska utsläppen.
Därför blir det troligen
inte så svårt för Sverige
att ändra sig
efter EUs nya regler.</p>
<p>Ett av förslagen
kommer att handla om
bostäder.
Bostäderna ska inte
få använda för mycket el
till värme och kyla.</p>
<p>– Det förslaget kan det
bli mycket bråk om
i många länder, säger
Björn-Ola Linnér.</p>
<p>– Många är oroliga över
att det ska bli dyrt
för folk som redan har lite pengar,
säger han.</p>
<p>Men i Sverige finns redan
liknande regler för bostäder.</p>
<p>Ett förslag som kan bli
svårare för Sverige
handlar om skogen.</p>
<p>EU vill skydda mycket
mer skog än tidigare
från att huggas ner.</p>
<p>Skogarna är viktiga för
att suga upp utsläpp
av gasen koldioxid.</p>
<p>Men i Sverige kämpar
företag som äger skog
för att få fortsätta
att hugga ner skogen.</p>
<p>– En del frågor om skogen
kan skjutas upp till senare.
Och det som EU presenterar nu
är inte färdigt.
Länderna kommer att prata
mycket om förslagen
resten av året,
säger Björn-Ola Linnér.</p>
<p>– Men förslagen om skogen
kan ändra mycket i Sverige
eftersom skogen är en viktig del
i Sverige,
säger Björn-Ola Linnér.</p>
<p>8 SIDOR/TT</p></text><text title="27 blir straffade med fängelse" author="8 Sidor" url="https://8sidor.se/sverige/2021/07/27-blir-straffade-med-fangelse/" date="2021-07-14 11:07:56" tags="|Sverige|kriminella gäng|skjutningar|Vårby|Vårbynätverket|yasin|"><a href="https://8sidor.se/sverige/2021/07/27-blir-straffade-med-fangelse/attachment/yasin-2/"><img alt="Yasin sitter i en soffa och tittar in i kameran bakom solglasögon. En gammal bild." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210708-mohamedyussufkultur-fa520b02-a001nh.jpg" width="128" /></a>
<a href="https://8sidor.se/sverige/2021/07/27-blir-straffade-med-fangelse/attachment/v%e2%89%88rbyn%c6%92tverket-dom/"><img alt="Domarna framför flera mikrofoner vid presskonferensen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/sdlu5UG0MeICDM-nh-ny.jpg" width="128" /></a>
<p>Det har varit en rättegång
mot omkring 30 personer
i Stockholm.</p>
<p>De flesta har varit med
i ett gäng i området Vårby
och gjort allvarliga brott.</p>
<p>Gänget var bland annat
anklagade för skjutningar,
handel med droger,
brott med vapen, kidnappning,
hot, rån och försök till mord.</p>
<p>Nu blir 27 personer
dömda för allvarliga brott.
De blir straffade med fängelse.</p>
<p>Ledaren för gänget
är en 33-årig man.
Han blir dömd till sjutton år och
tio månaders fängelse.</p>
<p>Hans bror blir dömd till
tolv års fängelse.
Tre andra som jobbat
nära ledaren blir straffade
med fängelse mellan elva år och sex år.</p>
<p>Flera andra personer
får också flera års fängelse.</p>
<p>Två kända artister
blir också straffade.
Det är rapparen Yasin
och rapparen Haval.</p>
<p>De var anklagade för
att vara inblandade i kidnappningen
av en annan ung artist.</p>
<p>Yasin blir dömd till tio månaders fängelse.
Haval blir dömd till två och ett halvt års fängelse.</p>
<p>8 SIDOR/TT</p></text><text title="Livstids fängelse för 22-åring" author="8 Sidor" url="https://8sidor.se/sverige/2021/07/livstids-fangelse-for-22-aring/" date="2021-07-14 12:49:50" tags="|Sverige|attacken i Vetlanda|knivattack i Vetlanda|mordförsök|Vetlanda|"><p>Den 22-åriga man i Vetlanda
som högg sju personer med kniv
får livstids fängelse.</p>
<p>Det säger domstolen
tingsrätten.</p>
<p>Det var den 3 mars
som mannen gick ut
och attackerade sju personer
i Vetlanda centrum.
Tre personer fick
mycket allvarliga skador.</p>
<p>Mannen blir dömd för
försök till mord mot
alla sju personerna.</p>
<p>De sju personerna
ska också få
125 tusen kronor var
av mannen.</p>
<p>Mannen ska bli utvisad
efter straffet.</p>
<p>22-åringens advokat säger
att han troligen vill klaga på domen.</p>
<p>8 SIDOR/TT</p></text><text title="Poliserna i Malmö får hjälp" author="8 Sidor" url="https://8sidor.se/sverige/2021/07/poliserna-i-malmo-far-hjalp/" date="2021-07-15 07:18:36" tags="|Sverige|gäng|Polisen|skjutningar i Malmö|"><p>Det har skjutits ovanligt mycket
den senaste tiden i Malmö.</p>
<p>Poliserna tror att det beror
på en konflikt mellan gäng
i staden.</p>
<p>I helgen var det tre skjutningar
på olika platser.</p>
<p>Nu har poliserna i Malmö
fått hjälp av poliser
från andra områden.</p>
<p>– Vi har fler poliser
på gator och torg nu.
Vi har också fått hjälp
med att undersöka brotten.</p>
<p>Det säger Erik Åberg,
chef för poliserna i Malmö.</p>
<p>Poliserna har gripit
ett antal personer.</p>
<p>– Jag kan inte säga hur många
eller vilka brott det handlar om,
säger Erik Åberg.</p>
<p>8 SIDOR/TT</p></text><text title="Svårt för Östersjöns gäddor" author="8 Sidor" url="https://8sidor.se/sverige/2021/07/svart-for-ostersjons-gaddor/" date="2021-07-15 07:19:10" tags="|Sverige|fiskar|fiskebestånd|gäddor|Östersjön|"><p>Gäddorna som lever
längs kusten vid Östersjön
har det svårt.
Det finns väldigt få gäddor
jämfört med tidigare.</p>
<p>På vissa platser har gäddorna
helt försvunnit.
På andra platser
är de mindre än tidigare.</p>
<p>Troligen beror minskningen på
att fiskare tar upp
för mycket fisk i Östersjön.
Det ändrar livet för
alla djur som lever i Östersjön.</p>
<p>Experter vill nu
att myndigheterna
ska skydda gäddorna.</p>
<p>8 SIDOR/TT</p></text><text title="Översvämningar i Tyskland" author="8 Sidor" url="https://8sidor.se/varlden/2021/07/oversvamningar-i-tyskland/" date="2021-07-15 07:40:30" tags="|Världen|översvämningar|översvämningar i Tyskland|Tyskland|"><p>Många människor saknas
och minst fyra personer har dött
efter att flera hus rasade
i staden Schuld i västra Tyskland.</p>
<p>Ett oväder med kraftigt regn
gjorde att det blev flera
översvämningar i området.</p>
<p>Översvämningarna fick
sex hus i Schuld att falla ihop.
På andra platser i området
är översvämningarna så stora
och kraftiga att räddningsarbetare
inte kan använda sina båtar.</p>
<p>8 SIDOR/TT</p></text><text title="Presidenten kan inte sluta hicka" author="8 Sidor" url="https://8sidor.se/varlden/2021/07/presidenten-kan-inte-sluta-hicka/" date="2021-07-15 08:09:10" tags="|Världen|brasilia|hicka|Jair Bolsonaro|president|"><p>Brasiliens president
heter Jair Bolsonaro.
På onsdagen fick han åka till
ett sjukhus i huvudstaden Brasilia.</p>
<p>Nu kan läkarna behöva
operera honom akut.</p>
<p>Presidentens problem är
att han inte kan sluta hicka.</p>
<p>Hickan ska börjat
när presidenten gjorde
ett implantat till tänderna.
Det var den 3 juli.</p>
<p>Presidenten har hickat
sedan dess.</p>
<p>– Jag har hickat 24 timmar
om dygnet, sa Bolsonaro
i en intervju i radio förra veckan.</p>
<p>8 SIDOR/TT</p></text><text title="80 döda och 1300 saknade" author="8 Sidor" url="https://8sidor.se/varlden/2021/07/80-doda-och-1300-saknade/" date="2021-07-16 06:00:58" tags="|Världen|översvämning|översvämningar i Tyskland|Tyskland|"><a href="https://8sidor.se/varlden/2021/07/80-doda-och-1300-saknade/attachment/aptopix-germany-weather/"><img alt="En bild av staden tagen från luften. Brunt vatten breder ut sig runt staden och bland husen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-tyskovaderuv11-efb35fde-a001nh.jpg" width="128" /></a>
<a href="https://8sidor.se/varlden/2021/07/80-doda-och-1300-saknade/attachment/germany-weather-3/"><img alt="Bilar krossade av brunt bråte." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-tyskovaderuv11-efb35fde-a002nh.jpg" width="128" /></a>
<a href="https://8sidor.se/varlden/2021/07/80-doda-och-1300-saknade/attachment/aptopix-belgium-europe-weather/"><img alt="En bild från en stad som blivit översvämmad. Vatten står upp till rutorna på en bil." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-tyskovaderuv11-efb35fde-a003nh.jpg" width="128" /></a>
<p>Över 80 personer har dött
och 1300 personer saknas
efter ovädret i västra Tyskland.</p>
<p>Det var tidigare i veckan
som det kom ett oväder
med kraftigt regn.
Det blev stora översvämningar
i flera områden.</p>
<p>Flest saknade människor
finns i området Ahrweiler
i Rheinland-Pfalz.
Det kan bero på
att nätet för mobilerna
inte fungerar.</p>
<p>I staden Schuld
har vattnet fått
sex hus att rasa ihop.
Många som bor där
har varit tvingade
att söka skydd uppe på tak.</p>
<p>– Det är katastrof.
Vi har döda, saknade
och många som är i fara.
Alla räddningsarbetare
jobbar utan stopp.
De riskerar sina egna liv,
säger politikern Malu Dreyer.</p>
<p>Det kraftiga regnet är ovanligt
i Tyskland, säger experter.</p>
<p>– I en del områden har vi inte
sett så här mycket regn
på hundra år, säger
meteorologen Andreas Friedrich.</p>
<p>Ovädret och regnet har också
dragit in över Belgien och Nederländerna.
I Belgien har omkring tio personer
dött i översvämningarna.</p>
<p>8 SIDOR/TT</p></text><text title="– De lever vidare genom oss" author="8 Sidor" url="https://8sidor.se/sverige/2021/07/de-lever-vidare-genom-oss/" date="2021-07-16 06:46:16" tags="|Sverige|fallskärmshoppare|flygolycka|flygolyckan i Örebro|"><a href="https://8sidor.se/sverige/2021/07/de-lever-vidare-genom-oss/attachment/minnesstund-flygolycka/"><img alt="Bild på människor som sörjer de nio döda i flygolyckan i Örebro" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-orebrokraschuv4-913df127-a001nh.jpg" width="128" /></a>
<a href="https://8sidor.se/sverige/2021/07/de-lever-vidare-genom-oss/attachment/minnesstund-flygolycka-3/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-orebrokraschuv4-913df127-a002nh.jpg" width="128" /></a>
<a href="https://8sidor.se/sverige/2021/07/de-lever-vidare-genom-oss/attachment/minnesstund-flygolycka-2/"><img alt="Bild på poliser vid minnesstunden för de döda i flygolyckan i Örebro." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210715-orebrokraschuv4-913df127-a004nh.jpg" width="128" /></a>
<p>Den 8 juli kraschade
ett litet flygplan i Örebro.
Alla nio på planet dog.
De skulle hoppa fallskärm.</p>
<p>På torsdagen,
en vecka efter olyckan,
samlades många människor
i Stadsparken i Örebro
för att minnas de döda.</p>
<p>– Vi ska fortsätta leva.
Vi ska älska och skratta.
Genom oss kommer de
vi älskar leva vidare.</p>
<p>Det sa Jesper Bergstrand.
Han hoppar i samma
fallskärmsklubb
som de som dog.</p>
<p>Många kom för att minnas
dem som dött.
Deras familjer, vänner
och många andra
som bor i Örebro var där.
Men också poliser, brandmän
och andra som jobbade
med olyckan kom för att minnas.</p>
<p>– Det är tydligt att
många blir berörda
av en sådan här hemsk olycka.</p>
<p>Det sa Maria Larsson
som är landshövding i Örebro län.</p>
<p>8 SIDOR/TT</p></text><text title="Pojke föll ur karusell" author="8 Sidor" url="https://8sidor.se/sverige/2021/07/pojke-foll-ur-karusell/" date="2021-07-16 06:46:45" tags="|Sverige|karusell|olycka med karusell|Skara sommarland|"><p>En tioårig pojke
föll ur en karusell
på Skara Sommarland.
Pojken är nu på sjukhus.
Hans skador är allvarliga.</p>
<p>Olyckan hände
på torsdagens kväll.</p>
<p>Pojken ska ha fallit ur
en karusell som kallas för Rodeo.</p>
<p>Det är inte första gången
det händer en olycka med
karusellen.</p>
<p>För två år sedan blev
en åttaårig pojke
allvarligt skadad då han
föll ur samma karusell.</p>
<p>Nu ska poliserna ta reda på
vad som gjorde att olyckan hände.
De ska också undersöka
om det som hänt är ett brott.</p>
<p>8 SIDOR/TT</p></text><text title="Föreningar blir hotade" author="8 Sidor" url="https://8sidor.se/alla-valjare/2021/07/foreningar-blir-hotade/" date="2021-07-16 06:54:33" tags="|Alla Väljare|demokrati 100|demokrati 100 år|föreningsliv|"><a href="https://8sidor.se/alla-valjare/2021/07/foreningar-blir-hotade/attachment/n%c6%92that-6/"><img alt="en kvinna sitter framför en dator och ser rädd ut. Hon har händerna i ansiktet." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210704-foreningshot-0fd00241-a001nh.jpg" width="128" /></a>
<a href="https://8sidor.se/alla-valjare/2021/07/foreningar-blir-hotade/attachment/web_inrikes-5373/"><img alt="Amanda Lind." class="attachment-thumbnail size-thumbnail" height="69" src="https://8sidor.se/wp-content/uploads/2021/07/lind.jpg" width="128" /></a>
<p>Föreningar är viktiga
för en demokrati.
Där kan människor gå med
och kämpa för olika saker.
Till exempel för politiska frågor
eller jobba med något
de är intresserade av.</p>
<p>Men alla föreningar
vågar inte jobba
eller prata helt fritt.
Det visar en ny undersökning
av myndigheten MUCF.</p>
<p>Föreningar som får ta emot
hot och hat från människor
blir tystare i samhället
jämfört med andra föreningar.</p>
<p>De föreningar som får
mest hot och hat
är föreningar för politik
och fackföreningar,
visar MUCFs undersökning.</p>
<p>Det är också vanligt
att föreningar för kvinnor,
invandrare eller personer
som är hbtq
får mycket hot och hat.</p>
<p>Hotet och hatet
gör att de som jobbar
i föreningarna inte
vågar prata fritt
eller jobba med vissa frågor.</p>
<p>Kulturminister Amanda Lind
tycker att det är allvarligt.</p>
<p>– Att få hot eller hat
kan vara kränkande
och obehagligt för en person.
Det är dåligt för demokratin
när en förening inte vågar
säga vad den tycker,
säger hon.</p>
<p>Amanda Lind har sedan tidigare
bestämt att myndigheten MUCF
ska undersöka hot och våld
mot olika delar av samhället.</p>
<p>– Vi måste veta mer om
hoten och hatet för
att kunna jobba emot det
i framtiden,
säger Amanda Lind.</p>
<p>I mars nästa år
ska myndigheten vara klar
med hela sin undersökning.</p>
<p>MUCF är förkortning
för Myndigheten för
ungdoms- och civilsamhällesfrågor.</p>
<p>8 SIDOR/TT</p></text><text title="Politiker vill ha hårdare straff" author="8 Sidor" url="https://8sidor.se/sverige/2021/07/politiker-vill-ha-hardare-straff/" date="2021-07-16 06:55:56" tags="|Sverige|kriminella gäng|skjutningar|straff för unga|ungdomsbrott|"><p>Nyligen sa partiet Moderaterna
att de vill ha hårdare straff
för unga som gör brott.</p>
<p>Partiet vill bland annat
att 15-åringar som gör
allvarliga brott
ska kunna få fängelse.</p>
<p>I dag blir inte
ungdomar under 18 år
straffade med fängelse.
De kan i stället
få sitta på särskilda hem
för unga brottslingar.</p>
<p>Ungdomar får också
kortare straff än vuxna.
De som är mellan 18 och 21 år
får också kortare straff
än äldre personer.</p>
<p>Regeringen vill ändra en del av det.
De har ett nytt förslag om
att unga mellan 18 och 21 år
inte längre ska få kortare straff.</p>
<p>Men politikerna i riksdagen
vill ändra fler saker.
Det visar en undersökning
av nyhetsbyrån TT.</p>
<p>Många håller med
partiet Moderaterna om
att ungdomar som gör
riktigt allvarliga brott
ska kunna få fängelse.</p>
<p>De vill att det ska gälla
för 15-åringar och äldre.
Dessutom vill många
att allvarliga brott ska ge
hårdare straff.</p>
<p>Regeringen har sagt
att de ska göra en undersökning
om straffen för ungdomar
som gör allvarliga brott.</p>
<p>8 SIDOR/TT</p></text><text title="Uppsala vaccinerar 16-åringar" author="8 Sidor" url="https://8sidor.se/sverige/2021/07/uppsala-vaccinerar-16-aringar/" date="2021-07-16 07:17:40" tags="|Sverige|16åringar|corona|corona-vaccin|vaccin|"><p>Region Uppsala är den första
regionen som planerar
för att vaccinera
unga som är mellan 16 och 17 år.</p>
<p>Alla unga som är födda
år 2005 eller tidigare
kommer att bli kallade
för att bli vaccinerade.</p>
<p>Vaccineringarna för dem
kommer att börja
den 9 augusti.</p>
<p>– Vi vill att så många
som möjligt ska få vaccin
innan skolorna startar,
skriver region Uppsala.</p>
<p>Ungdomarna kommer inte
att behöva ja från
sina vårdnadshavare
för att få vaccin.
De får bestämma det själva,
säger Uppsala.</p>
<p>Det var för några veckor sedan
som Folkhälsomyndigheten
godkände vaccin för dem som är
16 och 17 år.</p>
<p>Alla som är i den åldern
i Sverige kommer att få
vaccinera sig om de vill.</p>
<p>8 SIDOR/TT</p></text><text title="Fler döda i Sydafrika" author="8 Sidor" url="https://8sidor.se/varlden/2021/07/fler-doda-i-sydafrika/" date="2021-07-16 07:25:22" tags="|Världen|Jacob Zuma|protester|Sydafrika|våldsamt upplopp|"><p>För en tid sedan blev
Sydafrikas förra president
Jacob Zuma dömd till fängelse.</p>
<p>Det har gjort
många människor arga.</p>
<p>De har gått ut på gatorna
och protesterat.
Många har stulit saker
och satt eld på butiker.</p>
<p>På flera håll
har det blivit våldsamt.
Minst hundra människor har dött,
säger nyhetsbyrån AFP.</p>
<p>Nu har Sydafrikas regering
ordnat 25 tusen fler soldater
för att stoppa oroligheterna.</p>
<p>Den 79-årige Jacob Zuma
blev arg när han blev
dömd till 15 månader i fängelse.</p>
<p>Han sa då till sina följare
att gå ut på gatorna
och visa sitt missnöje.</p>
<p>Sydafrikas president Cyril Ramaphosa
har sagt att läget är det värsta
på nästan 30 år i landet.</p>
<p>8 SIDOR/TT</p></text><text title="Fyra gripna efter rasismen" author="8 Sidor" url="https://8sidor.se/sport/2021/07/fyra-gripna-efter-rasismen/" date="2021-07-16 07:33:41" tags="|Sport|England|fotbolls-EM|rasism|"><p>England missade sina
tre sista straffar
i EM-finalen i fotboll
mot Italien.</p>
<p>Marcus Rashford, Jadon Sancho
och Bukayo Saka heter spelarna
som missade sina straffar.</p>
<p>Efter matchen skrev
många personer på internet
rasistiskt hat mot
de tre svarta spelarna.</p>
<p>Nu har poliserna
i Storbritannien gripit fyra personer.
De är misstänkta för att ha skrivit
flera rasistiska kommentarer
på internet.</p>
<p>Storbritanniens premiärminister
Boris Johnson har sagt
att de som blir dömda för rasism
är inte välkomna att komma
och titta på fotbollsmatcher sedan.</p>
<p>8 SIDOR/TT</p></text><text title="Hon får inte styra sitt liv" author="8 Sidor" url="https://8sidor.se/kultur/2021/07/hon-far-inte-styra-sitt-liv-sjalv/" date="2021-07-16 12:20:06" tags="|Kultur|Britney Spears|förmyndare|FreeBritney|"><a href="https://8sidor.se/kultur/2021/07/hon-far-inte-styra-sitt-liv-sjalv/attachment/britney-spears-conservatorship-explainer/"><img alt="Britney Spears i röd klänning." class="attachment-thumbnail size-thumbnail" height="69" src="https://8sidor.se/wp-content/uploads/2021/07/britney-redny.jpg" width="128" /></a>
<a href="https://8sidor.se/kultur/2021/07/hon-far-inte-styra-sitt-liv-sjalv/attachment/people-britney-spears-2/"><img alt="En bild på pappan och en på Britney. Vi ser deras ansikten." class="attachment-thumbnail size-thumbnail" height="69" src="https://8sidor.se/wp-content/uploads/2021/07/britney-pappa.jpg" width="128" /></a>
<a href="https://8sidor.se/kultur/2021/07/hon-far-inte-styra-sitt-liv-sjalv/attachment/people-britney-spears/"><img alt="Massor av fans med rosa plakat där det bland annat står Free Britney." class="attachment-thumbnail size-thumbnail" height="69" src="https://8sidor.se/wp-content/uploads/2021/07/britney-free1ny.jpg" width="128" /></a>
<a href="https://8sidor.se/kultur/2021/07/hon-far-inte-styra-sitt-liv-sjalv/attachment/people-britney-spears-3/"><img alt="Fans utanför en domstolsbyggnad. De står på en trappa med sina plakat. Överst på trappan står en vakt." class="attachment-thumbnail size-thumbnail" height="69" src="https://8sidor.se/wp-content/uploads/2021/07/britney-free2NY.jpg" width="128" /></a>
<a href="https://8sidor.se/kultur/2021/07/hon-far-inte-styra-sitt-liv-sjalv/attachment/britney-spears/"><img alt="Britney Spears i gulddräkt under en show." class="attachment-thumbnail size-thumbnail" height="69" src="https://8sidor.se/wp-content/uploads/2021/07/britney-las-vegas.jpg" width="128" /></a>
<p>39-åriga Britney Spears
är en av världens mest
kända artister.
Hon blev känd på 1990-talet.</p>
<p>När hon var 16 år sjöng hon
låten <strong>Baby one more time</strong>.
Den och flera andra låtar
gjorde henne till en stor stjärna.</p>
<p>Britney Spears har tjänat
hundratals miljoner kronor på musiken.
Men hon får inte styra över
sina pengar själv.</p>
<p>Det gör hennes pappa
och flera advokater.
Det har de gjort i 13 år.</p>
<p>För 13 år sedan mådde
Britney Spears dåligt.
Hon blev intagen på sjukhus
flera gånger för att hon
inte mådde bra.</p>
<p>Då gick hennes pappa
till en domstol för att få styra över
sin dotters liv och pengar.
Han tyckte inte att Britney
kunde klara det själv längre.
Domstolen sa ja.
Pappan blev Britneys förmyndare.</p>
<p>Efter en tid verkade Britney Spears
må bättre. Hon började jobba igen.</p>
<p>Sedan dess har hon spelat in
massor av musik och hon har
haft shower för tusentals människor
i staden Las Vegas.</p>
<p>Men hon får fortfarande inte
styra över sitt liv.</p>
<p>Nu har Britney Spears
klagat till en domstol.
Hon vill inte längre att pappan
ska styra hennes liv och pengar.
Hon berättade för domstolen
att hon inte får bestämma något själv.
Pappan och advokaterna har styrt allt.</p>
<p>Britney Spears sa att hon har
varit tvingad att arbeta mot sin vilja.
Hon har inte fått resa som hon vill.
Eller träffa sin pojkvän
och åka i hans bil när hon vill.
Och hon får inte skaffa barn.</p>
<p>Britney Spears sade också
att det pappan gjort mot henne
borde vara ett brott.</p>
<p>– Det räcker nu.
Jag vill ha tillbaka mitt liv,
sa Britney Spears.</p>
<p>Nu har Britney Spears en ny advokat.
Advokaten har lovat att kämpa
för att stoppa pappan som förmyndare.</p>
<p>Och hon har massor av fans
som kämpar för henne.
Många har protesterat
utanför domstolen.
Och de skriver <strong>FreeBritney</strong>
på internet.
De vill att Britney ska bli fri.</p>
<p>Men även om pappan slutar
som förmyndare är det inte säkert
att Britney Spears blir helt fri,
säger experter.</p>
<p>Om en domstol en gång bestämt
att en person ska ha en förmyndare
kan personen få ha det resten av livet.</p>
<p>KATRIN KASSTRÖM/8 SIDOR</p></text><text title="Olyckor med elsparkcyklar" author="8 Sidor" url="https://8sidor.se/vardags/2021/07/sjukhus-varnar-for-elsparkcyklar/" date="2021-07-16 13:01:56" tags="|Vardags|elsparkcykel|elsparkcyklar|olyckor med elsparkcyklar|"><a href="https://8sidor.se/vardags/2021/07/sjukhus-varnar-for-elsparkcyklar/attachment/elsparkcykel-6/"><img alt="En elsparkcykel som har vält." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210712-elsparkcyklar-6994d2aa-a001nh.jpg" width="128" /></a>
<a href="https://8sidor.se/vardags/2021/07/sjukhus-varnar-for-elsparkcyklar/attachment/ragnar-ang-%cb%86verl%e2%80%b0kare/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210712-elsparkcyklar-6994d2aa-a002nh.jpg" width="128" /></a>
<p>Elsparkcyklar är populära
att använda på sommaren.
Men det är lätt att ramla av
sparkcykeln och skada sig.</p>
<p>Nu varnar läkare på akuten
på Sahlgrenska sjukhuset
i Göteborg för olyckorna.
Den senaste tiden har
mellan tre och sju personer
kommit till akuten efter olyckor.</p>
<p>Läkarna är oroliga för
att olyckorna ska bli ännu fler.</p>
<p>– Det är oftast sår, brutna
armar och ben, skador i ansikte
och utslagna tänder.</p>
<p>Det säger läkaren Ragnar Ang.</p>
<p>– Oftast är det unga personer
som får problem för resten av livet,
säger han.</p>
<p>Siffror visar att olyckorna
med elsparkcyklar blir fler.</p>
<p>Få personer som kör elsparkcykel
använder hjälm.
Och många som råkar ut för olyckor
har druckit alkohol.
Det händer också att folk
åker två på sparkcykeln.</p>
<p>– Men vi har också riktigt allvarliga
olyckor som hänt mitt på dagen
med personer som inte druckit alkohol,
säger Ragnar Ang.</p>
<p>Han tycker att elsparkcyklar
borde bli förbjudna.</p>
<p>– Jag vill inte att någon ska dö
på grund av elsparkcyklarna.
Det vore hemskt om det skulle hända
eftersom många är unga personer,
säger Ragnar Ang.</p>
<p>8 SIDOR/TT</p></text><text title="Utvisningar till Afghanistan stoppas" author="8 Sidor" url="https://8sidor.se/sverige/2021/07/utvisningar-till-afghanistan-stoppas/" date="2021-07-16 13:15:33" tags="|Sverige|Afghanistan|migrationsverket|utvisningar till Afghanistan|"><p>Utvisningar från Sverige
till Afghanistan blir stoppade.
Det säger Migrationsverket.</p>
<p>Det är på grund av
att Afghanistan har blivit
mindre säkert som land.</p>
<p>USAs soldater håller på
att lämna landet.
Och gruppen talibanerna
tar över allt mer i landet.</p>
<p>– Det är svårt att bedöma
säkerheten i Afghanistan.
Talibanerna har snabbt
utökat sin kontroll över områden.
De fortsätter att ta allt mer
kontroll över områden.</p>
<p>Det säger Carl Bexelius
på Migrationsverket.</p>
<p>Det är ungefär 7000 personer
som nu inte blir utvisade.</p>
<p>Också Finland har bestämt
att inte utvisa någon till
Afghanistan.</p>
<p>8 SIDOR/TT</p></text><text title="Framtidens städer blir annorlunda" author="Sarah Green" url="https://8sidor.se/kronika/2021/07/framtidens-stader-blir-annorlunda/" date="2021-07-18 19:53:47" tags="|Krönika|stora städer|viruset corona|"><p>Viruset corona
har ändrat på mycket.
Men viruset ändrar inte
bara människors liv.
Viruset ändrar också
stora städer i världen.</p>
<p>Allt fler människor
har jobbat hemma
under tiden med corona.</p>
<p>Det kommer många
att fortsätta göra.
Det säger flera experter.</p>
<p>Många kommer inte
komma tillbaka till
sina kontor i städerna.</p>
<p>Flera lokaler blir tomma.
Priserna på lägenheter
har också blivit lägre
i vissa stora städer.</p>
<p>I stället blir det dyrare
att bo i hus och lägenheter
utanför städerna.</p>
<p>Stora städer i världen
kommer se ut som munkar.
En sådan friterad bulle
med socker på sig.
Och som har ett hål i mitten.</p>
<p>Det blir tomt mitt i städerna,
tror experterna.
Fler människor vill bo
utanför städerna i stället.</p>
<p>Stora städer måste därför
ändras så att människor
fortfarande vill vara
i dem, säger experterna.</p>
<p>Naturen och många parker
har varit populära under tiden
med viruset.
Kanske måste städerna
bygga fler parker
och bli grönare i framtiden.</p>
<p>Visst är det spännande
att tänka på hur ett litet virus
kan ändra på så stora saker
som hela städer?</p></text><text title="Han vann Tour de France" author="8 Sidor" url="https://8sidor.se/sport/2021/07/han-vann-tour-de-france-2/" date="2021-07-19 07:37:08" tags="|Sport|cykeltävling|Paris|Tadej Podacar|Tour de France|"><p>I tre veckor har det varit
en stor tävling för cyklister
i Frankrike.
Den heter Tour de France.
Det är en av världens viktigaste
tävlingar för cyklister.
Den har funnits sedan år 1903.</p>
<p>Cyklisterna cyklar 21 olika lopp
under veckorna.
Sammanlagt cyklar de
över 300 mil.</p>
<p>I lördags blev årets tävling klar.
Målet var i staden Paris.
Tadej Pogacar från Slovenien vann.
Han vann för andra året i rad.
Tadej Pogacar är 22 år.
Han är den yngsta
som vunnit två gånger i rad.</p>
<p>8 SIDOR/TT</p></text><text title="Tid att få hjälp mot migrän" author="8 Sidor" url="https://8sidor.se/vardags/2021/07/det-tog-tid-att-fa-ratt-hjalp/" date="2021-07-19 07:53:22" tags="|Vardags|huvudvärk|migrän|sjukdom|vård|"><p>Miranda Malm är 15 år.
För några år sedan fick hon
mycket ont i magen.
Då gick hon i fjärde klass.</p>
<p>Vissa dagar hade hon så ont
i magen att hon inte kunde
vara med i skolan.</p>
<p>Ett år senare fick hon
problem med huvudvärk.</p>
<p>– Det var som ett tryck
över pannan och ögonen.
Jag mådde hemskt illa,
säger Miranda Malm.</p>
<p>Det blev svårt för Miranda
att gå till skolan.
Då visste inte hon
och hennes föräldrar
att det var migrän
som Miranda hade fått.</p>
<p>Unga får sällan bra hjälp
med sin migrän.</p>
<p>Det säger experter
på huvudvärk.</p>
<p>Personalen på sjukhus
förstår ofta inte
att det kan vara migrän.</p>
<p>– Unga människor får ofta höra
att det inte är farligt med huvudvärk.
Det gör att det kan ta flera år
innan unga får rätt hjälp.</p>
<p>Det säger Helena Elliot
som är chef på Huvudvärksförbundet.</p>
<p>Tre år efter sin första attack
fick Miranda Malm till sist hjälp
genom Huvudvärksförbundet.</p>
<p>Men alla problemen med migränen
är inte lösta.
Det finns lite hjälp för de
som är under 18 år.
Och det som finns
har inte hjälpt Miranda Malm.</p>
<p>Men på Skånes universitetssjukhus
har hon fått hjälp
att klara av smärtan.
Det har gjort livet lite enklare.</p>
<p>Miranda Malm går
också på en ny skola
där hon får mer hjälp.</p>
<p>– Nu ser jag fram emot att börja
gymnasiet efter nian.
Det var en omöjlig dröm
för ett år sedan, säger hon.</p>
<p>8 SIDOR/TT</p></text><text title="Två barn blev skjutna" author="8 Sidor" url="https://8sidor.se/sverige/2021/07/tva-barn-blev-skjutna/" date="2021-07-19 07:57:56" tags="|Sverige|Flemingsberg|skjutning|skjutningar|Visättra|"><p>I lördags var två små barn
ute och lekte i Flemingsberg
nära Stockholm.</p>
<p>Då var det någon eller några
som sköt med vapen.
De två barnen
blev träffade i benen.
De är skadade, men de
kommer att överleva.</p>
<p>Poliserna tror att barnen
blev skjutna av misstag.
Det kan handla om ett bråk
mellan gäng med brottslingar.</p>
<p>Poliserna har tagit fast
nio personer.
De är misstänkta för att
ha med skjutningen att göra.</p>
<p>Sveriges statsminister Stefan Löfven
är ledsen och arg
över det som har hänt.
Det skriver han på Facebook.</p>
<p>– Alla barn har rätt till ett liv
som är fritt från våld,
skriver han.</p>
<p>8 SIDOR/TT</p></text><text title="Dansbandsvecka utan dans" author="8 Sidor" url="https://8sidor.se/kultur/2021/07/dansbandsvecka-utan-dans/" date="2021-07-19 08:29:23" tags="|Kultur|Blender|Callinaz|dansbandsveckan|dansbandsveckan i Malung|donnez|Martinez|Sannex|Streaplers|"><p>Varje år är det
en hel vecka med musik
av dansband i Malung.</p>
<p>Det brukar komma många människor
för att lyssna och dansa.
Det brukar vara
över 50 tusen människor
som köper biljetter.
Det brukar vara över 80 band
som spelar.
Människor brukar dansa
framför sex olika scener.</p>
<p>Årets dansbandsvecka börjar i dag,
måndag 19 juli.
Men i år är det annorlunda.
Det beror på viruset corona.
Då gäller särskilda regler.</p>
<p>Bara ett band om dagen spelar.
Under veckan spelar sex olika band.
På måndagen spelar Streaplers.</p>
<p>Många färre än vanligt
finns i publiken.
Bara 200 personer får komma in
i lokalen i Malung.
Publiken måste sitta och lyssna.
Ingen får dansa.</p>
<p>Men årets dansbandsvecka
går också att följa på internet.
Alla konserter blir visade
på Facebook.
Här kan du gå till <a href="https://www.facebook.com/dansbandsveckan" rel="noopener noreferrer" target="_blank">dansbandsveckans Facebook</a>.
Konserterna är på kvällen, klockan 19.</p>
<p>8 SIDOR</p></text><text title="Mycket är förstört" author="8 Sidor" url="https://8sidor.se/varlden/2021/07/mycket-ar-forstort/" date="2021-07-19 08:33:49" tags="|Världen|oväder|översvämningar|översvämningar i Tyskland|Tyskland|"><a href="https://8sidor.se/aptopix-germany-europe-floods/"><img alt="En man går med en skottkärra i en stad. Bredvid honom rinner en flod som svämmat över. Det är skräp överallt. I floden ligger en bil som är förstörd." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210719_tyskland1.jpg" width="128" /></a>
<a href="https://8sidor.se/europe-floods/"><img alt="Två poliser jobbar vid en bro vid en flod. Det ligger fullt med träd och skräp där." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210719_tyskland2.jpg" width="128" /></a>
<a href="https://8sidor.se/germany-europe-weather/"><img alt="En flod har svämmat över. Det är fullt med vatten. Vattnet når nästan ända upp till en skylt för ett övergångsställe." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210719_tyskland4.jpg" width="128" /></a>
<a href="https://8sidor.se/germany-europe-floods/"><img alt="En bild som är tagen från luften. Vi ser en stad. En flod har svämmat över i staden. Vattnet är brunt och smutsigt." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210719_tyskland3.jpg" width="128" /></a>
<p>Förra veckan kom
ett oväder in över flera
länder i Europa.
Det kom mycket regn.
Floder svämmade över.
Vattnet förstörde hus.
Många har dött.
Det är värst i västra Tyskland.</p>
<p>Tysklands ledare Angela Merkel
har varit på besök där.
Hon säger att hon är chockad.
Hon säger att områdena
som är drabbade ska få hjälp med pengar.</p>
<p>Hon säger också att det är
ändringar i klimatet som ligger bakom.
Ändringarna gör att vädret
blir mer extremt.</p>
<p>– Vi måste göra mer för att kämpa
mot ändringarna i klimatet,
säger Angela Merkel.</p>
<p>I Tyskland har minst 160 människor
dött i översvämningarna.
I Belgien har minst 31 människor dött.</p>
<p>Det har också blivit översvämningar
i Luxemburg, Nederländerna
Österrike och Schweiz.</p>
<p>Nu verkar ovädret ha lugnat sig.
Det rör sig österut.
Och det regnar mindre.
Men mycket vatten
ligger kvar på marken.</p>
<p>8 SIDOR/TT</p></text><text title="England tar bort flera regler" author="8 Sidor" url="https://8sidor.se/varlden/2021/07/england-tar-bort-flera-regler/" date="2021-07-19 08:33:53" tags="|Världen|corona|delta|England|restriktioner|Storbritannien|viruset corona|"><p>I dag tar de som bestämmer
i England bort flera regler
i landet.</p>
<p>Reglerna har funnits
för att stoppa spridningen
av viruset corona.</p>
<p>Från och med i dag, måndag,
får till exempel
nattklubbar ha öppet.</p>
<p>Det är också tillåtet
att samlas fler personer
än tidigare.</p>
<p>Regeln som tvingade
människor i England
att ha munskydd på sig
försvinner också.</p>
<p>Men experterna i England
tycker fortfarande att folk ska ha
munskydd på platser
där det är trångt.</p>
<p>De som bestämmer i England
hoppas att ekonomin
ska fungera bättre nu.</p>
<p>Samtidigt som reglerna försvinner
så ökar smittan av corona.
I slutet av förra veckan
var smittan den högsta i England
på nästan sex månader.</p>
<p>8 SIDOR/TT</p></text><text title="Städer kan bli översvämmade" author="8 Sidor" url="https://8sidor.se/sverige/2021/07/stader-kan-bli-oversvammade/" date="2021-07-19 08:39:43" tags="|Sverige|MSB|Örebro|översvämningar|översvämningar i Tyskland|regn|"><p>I västra Europa har det regnat
mycket kraftigt.
Det har blivit översvämningar.
Människor har dött.
Hus och vägar har blivit förstörda.</p>
<p>Experter säger att samma sak
skulle kunna hända i Sverige.</p>
<p>– Med ändrat klimat vet vi
att vi kommer att få kraftigare regn.</p>
<p>Det säger Lars Nyberg som är
professor vid Karlstads universitet.</p>
<p>Myndigheten MSB säger
att 25 städer är extra hotade.
Där är stor risk för översvämning.
Det är till exempel i städerna Borås,
Karlstad, Helsingborg, Jönköping,
Örebro, Norrköping,
Göteborg och Haparanda.</p>
<p>– Vi har väldigt mycket kvar
att göra i Sverige, säger Lars Nyberg.</p>
<p>Han säger att det är bra
att experter tittar på
riskerna som finns.
Men människor måste också
jobba med att göra något åt
problemen.
Vi har inte byggt städer
som klarar extremt väder.</p>
<p>Om det kommer extremt mycket regn
skulle till exempel
ån Svartån i Örebro
kunna svämma över.
Då skulle fler än sex tusen bostäder
kunna bli förstörda.
Också sjukhuset, polisstationen och
avloppsverket skulle bli drabbade.</p>
<p>– Åar kan svämma över
och det kan bli så stora
mängder vatten att hus
kan bli bortspolade.
Det är livsfarligt,
säger Lars Nyberg.</p>
<p>Men han säger att hus
inte ligger lika tätt i Sverige
som i Tyskland. Skadorna kan
därför bli mindre i Sverige.</p>
<p>Experter säger att ingen vet
när extra kraftiga regn kan komma.</p>
<p>8 SIDOR/TT</p></text><text title="Ny lag för flyktingar" author="8 Sidor" url="https://8sidor.se/sverige/2021/07/ny-lag-for-flyktingar-2/" date="2021-07-20 08:06:00" tags="|Alla Väljare|Sverige|asyl|asylsökande|flykting|flyktingar|söka asyl|"><p>Nu har Sverige fått
en ny lag för flyktingar.
Lagen börjar att gälla
i dag, tisdag.</p>
<p>Lagen har blivit hårdare
för flyktingar som söker
skydd i Sverige.</p>
<p>Tidigare har många fått stanna
i Sverige så länge de vill.
Om de söker tillstånd
och får ja till att stanna.</p>
<p>Men det vanliga
blir nu att flyktingar
får stanna i Sverige i tre år.</p>
<p>Alla ska sedan kunna söka
om att få stanna längre.
Det kan de få.
Men då måste de ha ett jobb.</p>
<p>Det finns några som får stanna
hur länge de vill direkt.
De kallas kvotflyktingar.
Sverige tar emot fem tusen
kvotflyktingar varje år.
De senaste åren har de flesta
kvotflyktingarna kommit från Syrien.</p>
<p>Det är politiker
i Sveriges riksdag
som har bestämt
den nya lagen.</p>
<p>8 SIDOR/TT</p></text><text title="Belgien har en dag för sorg" author="8 Sidor" url="https://8sidor.se/varlden/2021/07/belgien-har-en-dag-for-sorg/" date="2021-07-20 08:07:18" tags="|Världen|Belgien|oväder|översvämningar|översvämningar i Tyskland|"><a href="https://8sidor.se/belgium-europe-weather-2/"><img alt="I en stad. Flera hus har blivit förstörda. Högarna efter husen ligger på marken. Där syns också tre förstörda bilar. Två av bilarna ligger upp och ner." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210720_belgien1.jpg" width="128" /></a>
<a href="https://8sidor.se/belgium-europe-weather/"><img alt="På en gata i en stad i människor. Några människor går och bär på saker. På gatan ligger det fullt med skräp och bråte." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210720_belgien2.jpg" width="128" /></a>
<p>Det har varit ett stort oväder
i flera länder i Europa.
Det har kommit mycket regn.
Floder har svämmat över
och hus och vägar
har blivit förstörda av vattnet.</p>
<p>Det har varit värst
i Tyskland och i Belgien.</p>
<p>Nu är vädret bättre.
Ovädret har minskat.
Det regnar mindre.
Men det är mycket som är förstört
och som måste byggas upp igen.
Och det ligger skräp och bråte överallt.</p>
<p>I Tyskland har minst
165 människor
dött i översvämningarna.
Och ungefär 170 människor
är saknade.</p>
<p>I Belgien har minst
31 människor dött.
70 människor är saknade.</p>
<p>I dag, tisdag, har Belgien
en dag för sorg.
Dagen är för att minnas
de som har dött i ovädret.
Klockan 12 blir det en tyst minut.</p>
<p>8 SIDOR/TT</p></text><text title="Tanden var över två tusen år" author="8 Sidor" url="https://8sidor.se/sverige/2021/07/tanden-var-over-tva-tusen-ar/" date="2021-07-20 08:08:01" tags="|Sverige|Arkeologer|arkeologi|historia|Järnåldern|mjölktand|Skåne|tand|Uppåkra|"><p>– Arkeolog är ett jobb
jag kan tänka mig.</p>
<p>Det säger 13-åriga
Ines Roos Bengtsson.
Hon håller i en tand.
Hon hittade den
för två år sedan.</p>
<p>Hennes klass var på besök
vid Uppåkra, söder om Lund.
Där finns en gammal boplats
från järnåldern.</p>
<p>Ines och hennes klasskompisar
fick prova att arbeta
som arkeologer.
Arkeologer undersöker gamla platser
och letar efter grejer
som kan visa hur det var förr.</p>
<p>Ines hittade tanden
när hon provade på
att vara arkeolog.</p>
<p>Nu har experter
gjort tester på tanden.
Tanden är minst 2100 år gammal.
Det är en mjölktand,
en sådan tand som barn tappar
när nya tänder kommer.</p>
<p>Tanden är ovanlig.
Det är den första grej
som blir hittad på platsen
som kommer från
en människas kropp.</p>
<p>Uppåkra var en stor
boplats under järnåldern.
Det var den största
boplatsen i Norden.
Men den ännu inte
undersökt så mycket.</p>
<p>8 SIDOR/TT</p></text><text title="Leksaker lurar räddningstjänsten" author="8 Sidor" url="https://8sidor.se/sverige/2021/07/leksaker-lurar-raddningstjansten/" date="2021-07-20 08:13:36" tags="|Sverige|bada|badring|drunkning|flamingo|räddningstjänst|sommar|"><p>Många vill ha leksaker
när de badar utomhus.
Det är populärt
att ha stora badringar,
flamingos eller krokodiler
som är uppblåsta och går
att flyta på.</p>
<p>Nu varnar personal på räddningstjänsten
att leksakerna lurar dem.</p>
<p>I Ystad fick räddningstjänsten ett larm.
Människor trodde att någon
kanske hade drunknat.
Det berodde på
att en leksak flöt i vattnet.
Det var en leksak
som såg ut som en flamingo.
Men ingen människa gick
att se vid den.</p>
<p>Räddningstjänsten kom dit
med helikopter och båtar
för att leta.
Då ringde en man och berättade
att det bara var någon
som hade tappat flamingon.
Ingen hade drunknat.</p>
<p>Räddningstjänsten hittar ofta
tomma leksaker i vattnet.</p>
<p>– Det händer hela tiden.
När vi upptäcker en tom leksak
är problemet att vi inte vet vad som hänt.
Det kan ha varit barn i den
för fem minuter sedan.</p>
<p>Det säger Joanna Paraïso
som jobbar med räddningar vid vattnet.</p>
<p>Nu ber räddningstjänsten
människor om hjälp.
De vill att människor skriver
sitt namn och sitt telefonnummer
på leksakerna
som de flyter med i vattnet.</p>
<p>– Om vi hittar leksaken
kan vi ringa och se
om larmet är falskt
eller om någon saknas,
säger Joanna Paraïso.</p>
<p>8 SIDOR/TT</p></text><text title="– Jag är gay" author="8 Sidor" url="https://8sidor.se/sport/2021/07/jag-ar-gay/" date="2021-07-20 10:04:20" tags="|Sport|hbtqi|homosexuella|ishockey|Luke Prokop|Nashville|NHL|"><a href="https://8sidor.se/sport/2021/07/jag-ar-gay/attachment/luke1/"><img alt="Han sitter vid ett bord i en gul hockeytröja och en gul keps. Han håller i en penna och ska skriva på papper." class="attachment-thumbnail size-thumbnail" height="69" src="https://8sidor.se/wp-content/uploads/2021/07/luke1.jpg" width="128" /></a>
<a href="https://8sidor.se/sport/2021/07/jag-ar-gay/attachment/luke2/"><img alt="En bild från Instagram med en lång text på engelska" class="attachment-thumbnail size-thumbnail" height="69" src="https://8sidor.se/wp-content/uploads/2021/07/luke2.jpg" width="128" /></a>
<p>Ishockeyspelaren Luke Prokop
är 19 år och kommer från Kanada.
Han är väldigt bra i ishockey.</p>
<p>Den kända amerikanska
ishockeylaget Nashville
har skrivit papper med honom.
Nashville säger att de
är intresserade av att ha honom
som spelare i sitt lag.
Nashville är ett lag
i den högsta nordamerikanska
ishockeyserien NHL.</p>
<p>Luke Prokop berättar nu
att han är homosexuell.
Den som är homosexuell
tycker om personer av samma kön.</p>
<p>– Jag är gay.</p>
<p>Det skriver Luke Prokop
i ett inlägg på sajten Instagram.</p>
<p>Efter mindre än ett dygn
hade nästan 100 tusen personer
gillat inlägget.</p>
<p>Luke Prokop är den första
stora ishockeyspelaren
som berättar för alla
att han är homosexuell.
Ingen ishockeyspelare
från NHL har gjort det tidigare.</p>
<p>– När en person är först med
att våga göra någonting
så är det stort.
Det är större än
att spela ishockey
och vinna matcher.</p>
<p>Det säger den svenska
ishockeyspelaren Mattias Ekholm.
Han spelar i laget Nashville.</p>
<p>8 SIDOR/TT</p></text><text title="OS börjar med fotboll" author="8 Sidor" url="https://8sidor.se/sport/2021/07/os-borjar-med-fotboll/" date="2021-07-20 12:50:02" tags="|Sport|fotboll|OS|OS i Tokyo 2021|"><p>Nu börjar de olympiska spelen, OS,
i staden Tokyo i Japan.</p>
<p>Spelen börjar
med damernas fotboll.
Sverige är med.
Sveriges första match
är mot USA på onsdagen.</p>
<p>Det blir en svår match för Sverige.
USA är ett riktigt bra lag.
De har vunnit guld i OS fyra gånger.
Och de har vunnit VM
de senaste två gångerna.</p>
<p>Men Sverige är också bra.
Senaste gången det var OS
blev Sverige tvåa och fick silver.
Och i senaste VM
blev Sverige trea
och fick brons.</p>
<p>Matchen mellan Sverige och USA
är onsdagen den 21 juli.
Matchen börjar klockan 10.30.
Det går att se den på tv
på Kanal 5 och Discovery plus.
Och det går att lyssna
på radio i kanalen P4.</p>
<p>Det finns också två svenskar
som är med som ledare i fotbollen i OS.</p>
<p>Pia Sundhage är ledare
för Brasiliens lag.
Och Tony Gustavsson
är ledare för Australiens lag.</p>
<p>Egentligen börjar OS först på fredag.
Då är det invigning.</p>
<p>OS är speciellt i år.
Det är ingen publik.
Det beror på viruset corona.</p>
<p>8 SIDOR/TT</p></text><text title="Över sex miljoner vaccinerade" author="8 Sidor" url="https://8sidor.se/sverige/2021/07/over-sex-miljoner-vaccinerade/" date="2021-07-20 13:59:26" tags="|Sverige|coronatest|delta|Härjedalen|Jämtland|Stockholm|vaccination|viruset corona|"><p>Vaccinationerna mot viruset corona
fortsätter i hela Sverige.
Alla över 18 år får ta vaccinet.
Två sprutor behövs
för att få fullt skydd.</p>
<p>Över sex miljoner människor
har fått minst en spruta
med vaccin mot viruset corona.</p>
<p>Nästan fyra miljoner människor
har fått två sprutor.</p>
<p>Den som är vaccinerad
har mindre risk
att bli allvarligt sjuk eller dö
om den blir smittad av viruset.</p>
<p>Experterna säger att smittan av viruset
är låg i Sverige nu.
Men i en del områden ökar smittan lite.
Det är i Jämtland och i Härjedalen
och i Stockholm.</p>
<p>Det finns olika varianter
av viruset corona.
Den variant som är störst just nu
är den som heter delta.
Bland de som blivit sjuka i corona
den senaste tiden är över hälften
sjuka i varianten som heter delta.</p>
<p>Många som nu blir sjuka i viruset corona
har varit på resa utomlands.
Många är unga.
Många är inte vaccinerade.</p>
<p>I många delar av världen
ökar smittan igen.
Den som kommer till Sverige
efter en resa ska ta ett test för corona.
Det har myndigheterna bestämt.
Det gäller till den 31 augusti.</p>
<p>Experterna säger att vaccinerna mot corona
skyddar mot delta också.</p>
<p>8 SIDOR/TT</p></text><text title="Många fler vill odla" author="8 Sidor" url="https://8sidor.se/vardags/2021/07/manga-fler-vill-odla/" date="2021-07-21 07:30:52" tags="|Vardags|Koloniförening|kolonilott|odla|odling|sommar|växter|"><a href="https://8sidor.se/vardags/2021/07/manga-fler-vill-odla/attachment/web_inrikes-5381/"><img alt="Hon sitter pånhuk intill odlingar. Himlen är blå." class="attachment-thumbnail size-thumbnail" height="69" src="https://8sidor.se/wp-content/uploads/2021/07/koloni4.jpg" width="128" /></a>
<a href="https://8sidor.se/vardags/2021/07/manga-fler-vill-odla/attachment/web_inrikes-5378/"><img alt="Hon står i shorts och linne intill en odling i en koloniträdgård" class="attachment-thumbnail size-thumbnail" height="69" src="https://8sidor.se/wp-content/uploads/2021/07/koloni1.jpg" width="128" /></a>
<a href="https://8sidor.se/vardags/2021/07/manga-fler-vill-odla/attachment/web_inrikes-5379/"><img alt="Ett växthus i en grön koloniträdgård" class="attachment-thumbnail size-thumbnail" height="69" src="https://8sidor.se/wp-content/uploads/2021/07/koloni2.jpg" width="128" /></a>
<a href="https://8sidor.se/vardags/2021/07/manga-fler-vill-odla/attachment/web_inrikes-5380/"><img alt="De sitter vid ett bord omgivna av grönska" class="attachment-thumbnail size-thumbnail" height="69" src="https://8sidor.se/wp-content/uploads/2021/07/koloni3.jpg" width="128" /></a>
<p>Under de senaste åren
har många fler blivit intresserade
av att odla.
Den som inte har
en egen trädgård
kan hyra eller köpa
ett land att odla på.
Det kallas för en kolonilott.</p>
<p>I Sverige finns ungefär
50 tusen kolonilotter.
En del kolonilotter har
en liten stuga, andra inte.</p>
<p>De första kolonilotterna kom
i slutet på 1800-talet.</p>
<p>Allt fler vill nu ha
en kolonilott.</p>
<p>I Stockholm finns flera
föreningar med kolonilotter.
Där är väntan på
att få en kolonilott
ibland åtta år.</p>
<p>– Vi ser att det finns
för få områden att odla på.</p>
<p>Det säger Ulrika Otterling.
Hon är ordförande
i Koloniträdgårdsförbundet.</p>
<p>Hon säger att det behövs fler
kolonilotter i alla större
städer i Sverige.</p>
<p>I Boden finns
den förening med kolonilotter
som ligger längst norrut i Sverige.
Den heter Killingholm.
Här är det också fler
som vill ha land
att odla på.</p>
<p>Få kommuner i Sverige
har planer på nya kolonilotter.
Men i Göteborg och Malmö
har det kommit
en del nya kolonilotter.</p>
<p>Ulrika Otterling säger
att kolonilotter är ett bra sätt
att få många olika sorters växter
i naturen.
Det är viktigt för miljön.</p>
<p>8 SIDOR/TT</p></text><text title="Liberalerna vill ha ny skola" author="8 Sidor" url="https://8sidor.se/sverige/2021/07/liberalerna-vill-ha-ny-skola/" date="2021-07-21 07:34:14" tags="|Alla Väljare|Sverige|arbetslöshet|jobb|Liberalerna|skola|skolan|skolor|unga|utrikes födda|"><p>Över en halv miljon människor
är arbetslösa i Sverige.
Många av de som är arbetslösa
är unga människor
och människor som är födda
i andra länder.</p>
<p>Partiet Liberalerna vill
att fler ska vilja jobba
och tjäna pengar.
Därför vill Liberalerna att Sverige
ordnar en ny skola.</p>
<p>Det ska vara en skola
där människor utbildar sig
för att kunna ta sådana jobb
där det saknas människor
som kan jobba.</p>
<p>Jobb där det är brist på folk
är till exempel undersköterska
och personlig assistent.</p>
<p>Liberalerna vill att skatten
för den som jobbar
eller den som anställer någon
på ett jobb ska bli lägre.</p>
<p>Liberalerna vill
att det ska finnas ett stopp
för hur mycket bidrag
en familj kan få.
Liberalerna tror att mindre bidrag
gör att fler väljer att jobba.</p>
<p>– Vi måste uppmuntra fler
att vilja jobba.</p>
<p>Det säger Arman Teimouri.
Han är politiker i Liberalerna.</p>
<p>Det är ännu inte klart
om Liberalernas förslag
blir verklighet.</p>
<p>8 SIDOR/TT</p></text><text title="Diggiloo åker på turné" author="8 Sidor" url="https://8sidor.se/kultur/2021/07/diggiloo-aker-pa-turne/" date="2021-07-21 07:40:08" tags="|Kultur|David Lindgren|Diggiloo|Jessica Andersson|Mariette|musik|sommar|turné|Tusse|"><p>Showen Diggiloo åker ut
på turné igen.
Det blev klart när reglerna
för viruset corona blev ändrade.
Nu är det okej för många människor
att samlas och titta på en konsert.</p>
<p>Tolv artister ska vara med i Diggiloo.
Det är Tusse, David Lindgren,
Jessica Andersson, Tommy Nilsson,
Mariette, Per Andersson,
Sarah Dawn Finer, Frida Öhrn,
Linda Bengtzing, Magnus Carlsson,
Kristina Lindgren och Lisa Stadell.</p>
<p>Diggiloo kommer till 17 olika städer.
Torsdagen den 22 juli är det
premiär i Ronneby.</p>
<p>– Det ska bli så roligt
att få komma ut på turné igen.</p>
<p>Det säger David Lindgren.
Han tror att showen
kommer att bli bra.</p>
<p>– Det känns som en bra blandning.
Jag tror att folk kommer
att både skratta och bli berörda,
säger David Lindgren.</p>
<p>Tusse är med i årets Diggiloo.</p>
<p>– Det känns jättespännande,
säger Tusse.</p>
<p>Han ska sjunga sin låt
från årets Mello, <strong>Voices</strong>.</p>
<p>8 SIDOR/TT</p></text><text title="Tiggande barn togs om hand" author="8 Sidor" url="https://8sidor.se/sverige/2021/07/tiggande-barn-togs-om-hand/" date="2021-07-21 08:07:20" tags="|Sverige|barn|brott|människohandel|Socialtjänsten|tiggare|tiggeri|"><p>Poliser från 18 länder
har samarbetat.
De har gripit brottslingar
som utnyttjar barn.</p>
<p>Poliserna har gripit
175 personer i Europa.
De har också hittat 187 personer
som brottslingarna
kan ha utnyttjat.
Hälften av dem var under 18 år.</p>
<p>I Sverige har ingen brottsling
blivit gripen.
Men poliserna har tagit hand om
tre tiggande barn.</p>
<p>Det berättar Sveriges Radios
nyhetsprogram Ekot.</p>
<p>Barnen är 16, 14 och 12 år.
Det är flickor från fattiga miljöer
i ett land i EU.
De har kommit till Sverige
med familj och släktingar,
säger poliserna.
De två äldsta barnen var gravida
när poliserna tog hand om dem.</p>
<p>– Barnen fick komma
till socialjourer,
säger polisen Per Englund.</p>
<p>Han säger att det är viktigt
att människor hjälper poliserna.</p>
<p>– Ta kontakt med socialtjänsten
eller polisen om du ser ett barn
som sitter och tigger, säger han.</p>
<p>8 SIDOR/TT</p></text><text title="Nio män är släppta" author="8 Sidor" url="https://8sidor.se/sverige/2021/07/nio-man-ar-slappta/" date="2021-07-21 08:12:43" tags="|Sverige|Flemingsberg|skjutning|skjutningar|Visättra|"><a href="https://8sidor.se/web_inrikes-5384/"><img alt="En gångbro. Bredvid bron växer träd. Längre bort syns hus med lägenheter." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210721_flemingsberg2.jpg" width="128" /></a>
<a href="https://8sidor.se/web_inrikes-5385/"><img alt="En kvinna går med en barnvagn och tre barn." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210721_flemingsberg1.jpg" width="128" /></a>
<p>Förra veckan blev
två små barn skjutna.
Barnen var utomhus och lekte
i området Flemingsberg
nära Stockholm.</p>
<p>Barnen blev skadade,
men de överlevde.</p>
<p>Rawan är en kvinna
som bor i området.
Hon säger att hon blir galen
av att tänka på
att två barn blev skjutna.</p>
<p>– Barn tror att alla
är snälla i världen.
Och att ingen ska skada dem.
Och så händer något sådant här,
säger Rawan.</p>
<p>Hon har själv tre små barn.</p>
<p>– Jag blir rädd.
Jag känner att jag måste vara
med mina barn hela tiden.
Att inte låta dem lämna min blick
för en sekund, säger Rawan.</p>
<p>Poliserna tror att barnen
blev skjutna av misstag.
Det kan handla om ett bråk
mellan gäng med brottslingar.</p>
<p>Poliserna tog fast nio personer.
De är misstänkta för att ha
med skjutningen att göra.
De var inlåsta ett tag.
Men nu är de släppta.</p>
<p>De är fortfarande misstänkta.
Men det finns inte tillräckligt
med bevis för att fortsätta
hålla dem inlåsta.</p>
<p>Männen är mellan 17 år och 29 år.
De har själva sagt
att de är oskyldiga.</p>
<p>8 SIDOR/TT</p></text><text title="Kraftiga regn i Kina" author="8 Sidor" url="https://8sidor.se/varlden/2021/07/kraftiga-regn-i-kina/" date="2021-07-21 08:19:00" tags="|Världen|ändringar i klimatet|Kina|klimatet|översvämningar|regn|Xi Jinping|Zhengzhou|"><a href="https://8sidor.se/varlden/2021/07/kraftiga-regn-i-kina/attachment/china-flooding-2/"><img alt="Människor går med regnkläder och paraplyer på en översvämmad gata. De har vatten långt upp på benen." class="attachment-thumbnail size-thumbnail" height="69" src="https://8sidor.se/wp-content/uploads/2021/07/kina1.jpg" width="128" /></a>
<a href="https://8sidor.se/varlden/2021/07/kraftiga-regn-i-kina/attachment/china-flooding-3/"><img alt="Översvämningar i staden. Bilar kör genom stora vattenmassor. Ett affärshus finns i bakgrunden och en bro." class="attachment-thumbnail size-thumbnail" height="69" src="https://8sidor.se/wp-content/uploads/2021/07/kina2.jpg" width="128" /></a>
<p>Sedan i helgen har det kommit
väldigt kraftiga regn i Kina.
Det är i området Henan, mitt i Kina,
som det har kommit mycket regn.</p>
<p>Det ska ha kommit lika mycket regn
på tre dagar
som det brukar komma
på ett år.</p>
<p>Det har blivit stora översvämningar.
Över 200 tusen människor
har behövt lämna sina hem
i staden Zhengzhou.
I Zhengzhou bor
tio miljoner människor.</p>
<p>Massor av vatten har forsat in
i tunnelbanan i Zhengzhou.
Människor kunde inte komma ut
från tunnelbanan.
Vattnet steg minst upp till midjan
på människor.
Minst tolv personer har dött
i tunnelbanan.</p>
<p>Soldater har kommit för
att hjälpa till att rädda människor.
Flera hundra personer ska ha
fått hjälp ut ur tunnelbanan.
De ska ha blivit lyfta ut
genom hål som blivit uppklippta.</p>
<p>– Översvämningarna är mycket allvarliga.</p>
<p>Det säger Xi Jinping.
Han är Kinas president.</p>
<p>Det finns dammar med vatten i området
som kan vara på väg att gå sönder.
Därför ska ännu fler människor
lämna sina hem.</p>
<p>Det ska komma mer regn i området
under onsdagen.</p>
<p>Det är vanligt att det regnar
i Kina vid den här tiden på året.
Men experter säger
att ändringarna i klimatet
gjort att regnen blivit mer extrema
och översvämningarna allvarligare.</p>
<p>8 SIDOR/TT</p></text><text title="Rättegång blir flyttad" author="8 Sidor" url="https://8sidor.se/varlden/2021/07/rattegang-blir-flyttad/" date="2021-07-21 08:33:17" tags="|Världen|Jacob Zuma|protester i Sydafrika|Sydafrika|våld|"><p>Det har varit mycket
våld i Sydafrika.
Därför blir en stor
rättegång nu flyttad.</p>
<p>Våldet började för
några veckor sedan.
Då blev Jacob Zuma inlåst.
Han har varit president
i Sydafrika.
Han är misstänkt för att ha
fuskat med pengar.</p>
<p>Människor som gillar Zuma
började då att protestera.
Men det blev också mycket våld.
Människor stal saker
och tände eld på saker.
En del började skjuta med vapen.
Över 200 människor har dött.
Och fler än två tusen människor
har blivit gripna av poliserna.</p>
<p>Det ska vara en rättegång
mot Jacob Zuma.
Men på grund av våldet
och viruset corona
blir nu rättegången
flyttad framåt i tiden.
Den ska börja 10 augusti.</p>
<p>Jacob Zuma är 79 år.
Han var president
i Sydafrika mellan åren
2009 och 2018.</p>
<p>Han är redan dömd
till 15 månaders fängelse.
Det var för att han vägrade
samarbeta med en domstol.</p>
<p>8 SIDOR/TT</p></text><text title="Unga kan få hårdare straff" author="8 Sidor" url="https://8sidor.se/sverige/2021/07/unga-kan-fa-hardare-straff/" date="2021-07-21 09:04:57" tags="|Alla Väljare|Sverige|brott|brott och straff|fängelse|hårdare straff|livstids fängelse|regeringen|skjutning|straff|unga|ungdomsbrott|"><p>Senaste tiden har det varit
flera skjutningar i Sverige
där unga människor kan vara
de som har skjutit.</p>
<p>Många politiker pratar därför om
hur unga som gör brott
ska bli straffade.
Många vill att straffen
ska bli hårdare.</p>
<p>I dag kan unga
som gör brott och blir dömda
få straffet minskat.
Men det vill regeringen ändra på.</p>
<p>Regeringen har ett förslag om
att unga mellan 18 och 20 år
som gör allvarliga brott
inte längre ska få sina straff minskade.</p>
<p>Så har alla politiska partier
utom Vänsterpartiet
sagt att de vill att det ska bli.</p>
<p>Regeringen vill att det ska bli slut
på minskade straff
för unga som gör brott som
mord, rån, grov misshandel,
våldtäkt eller grovt brott med vapen.</p>
<p>Regeringen vill också att unga
mellan 18 och 20 år
ska kunna få fängelse på livstid.</p>
<p>8 SIDOR/TT</p></text><text title="Fyra minuter i rymden för Bezos" author="8 Sidor" url="https://8sidor.se/varlden/2021/07/fyra-minuter-i-rymden-for-bezos/" date="2021-07-21 09:11:10" tags="|Världen|blue origins|Jeff Bezos|rymden|"><a href="https://8sidor.se/varlden/2021/07/fyra-minuter-i-rymden-for-bezos/attachment/blue-origin-bezos-2/"><img alt="Bild på miljardären Jeff Bezos rymdraket." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210720-rymdenblueoriginuv5-ed9a616a-a002nh.jpg" width="128" /></a>
<a href="https://8sidor.se/varlden/2021/07/fyra-minuter-i-rymden-for-bezos/attachment/webb-turist-i-rymden/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210720-rymdenblueoriginuv5-ed9a616a-a003nh.jpg" width="128" /></a>
<a href="https://8sidor.se/varlden/2021/07/fyra-minuter-i-rymden-for-bezos/attachment/blue-origin-bezos/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/210720-rymdenblueoriginuv5-ed9a616a-a001nh.jpg" width="128" /></a>
<p>Richard Branson var först
av miljardärerna
att resa ut i rymden.</p>
<p><a href="https://8sidor.se/varlden/2021/07/miljardaren-flog-till-rymden/">Gå till 8 Sidors artikel om hans resa till rymden</a></p>
<p>Nu har miljardär nummer två
varit i rymden.
Det var Jeff Bezos.</p>
<p>– Den bästa dagen någonsin,
sa Jeff Bezos efter
att han hade landat.</p>
<p>Jeff Bezos är grundare
av företaget Amazon.
Han äger också företaget Blue Origins
som jobbar med resor till rymden.</p>
<p>Blue Origin har en rymdfarkost
som heter New Shepard.
Det var i den som Jeff Bezos
reste till rymden i går.</p>
<p>I farkosten fanns också
hans bror Mark Bezos,
den 82-åriga piloten
och studenten Oliver Daemen.</p>
<p>Resan tog ungefär elva minuter.
I fyra minuter var resenärerna
tyngdlösa i rymden.</p>
<p>I år är det 60 år sedan
den första människan var i rymden.
Det var ryssen Jurij Gagarin.</p>
<p><a href="https://8sidor.se/varlden/2021/04/han-var-forst-i-rymden/">Gå till 8 Sidors artikel om Jurij Gagarin</a></p>
<p>8 SIDOR/TT</p></text><text title="Sverige började OS med vinst" author="8 Sidor" url="https://8sidor.se/sport/2021/07/sverige-borjade-os-med-vinst/" date="2021-07-21 10:54:04" tags="|Sport|damernas landslag|fotboll|olympiska spelen 2021|OS i Tokyo 2021|"><p>Nu har de olympiska spelen, OS,
börjat i staden Tokyo i Japan.</p>
<p>Spelen började med damernas fotboll.
Sverige spelade mot USA.</p>
<p>USA är ett riktigt bra lag.
Det har varit världens bästa
landslag de senaste åren.</p>
<p>Men Sverige vann matchen
med 3-0.
Det första målet gjorde
Stina Blackstenius efter tio minuter.
Hon gjorde också 2-0.</p>
<p>Och när det hade gått
72 minuter av matchen
gjorde Lina Hurtig 3-0
med en nick in i mål.</p>
<p>Att Sverige vann betyder
att USA förlorade för första gången
på två och ett halvt år.</p>
<p>Nu säger fotbollens experter
att Sverige kan fortsätta spela bra
och kanske kan vinna guld i OS.</p>
<p>Sverige spelar sin nästa match
på lördag den 24 juli.
Sverige spelar då mot Australien.</p>
<p>8 SIDOR/TT</p></text><text title="Karusellen ska vara stängd" author="8 Sidor" url="https://8sidor.se/sverige/2021/07/karusellen-ska-vara-stangd/" date="2021-07-21 11:52:57" tags="|Sverige|karusell|nöjespark|olycka med karusell|Skara sommarland|"><p>En tioårig pojke föll ur
karusellen Rodeo
på Skara sommarland.
Det hände förra veckan.</p>
<p>Pojken blev allvarligt skadad.
Han blev skadad i benen,
armbågen och ansiktet.
Han fick åka till sjukhus.
Han blev opererad.</p>
<p>Pojken ska nu må bättre.
Det finns ingen risk
att han dör av skadorna.</p>
<p>Poliserna undersöker karusellen
där pojken blev skadad.
Skara sommarland
undersöker också karusellen.</p>
<p>Karusellen Rodeo har varit stängd
efter olyckan.
Den ska fortsätta att vara stängd.</p>
<p>– Om vi ska ha karusellen kvar
kommer vi att behöva bygga om den.</p>
<p>Det säger Janne Nilsson.
Han är chef på Skara sommarland.</p>
<p>– Vi är noga med säkerhet,
säger Janne Nilsson.</p>
<p>I Sverige ska alla karuseller
bli kontrollerade
så att de är säkra.
Karuseller ska bli kontrollerade
av särskilda experter varje år.</p>
<p>Om experterna ser
att karusellen inte är säker
ska de säga det till poliserna
och till nöjesparken.</p>
<p>Det ska finnas skyltar på karuseller
som visar att de är säkra.</p>
<p>8 SIDOR/TT</p></text><text title="Fångar har tagit gisslan" author="8 Sidor" url="https://8sidor.se/sverige/2021/07/fangar-har-tagit-gisslan/" date="2021-07-21 14:15:06" tags="|Sverige|Eskilstuna|fängelse|gisslan|hällbyfängelset|Kriminalvården|"><a href="https://8sidor.se/sverige/2021/07/fangar-har-tagit-gisslan/attachment/web_inrikes-5387/"><img alt="En gul ambulans och en röd bil från räddningstjänsten står vid sidan av vägen, en helikopter flyger i luften och på höger sida ses en del av det grå fängelset bakom ett nätstängsel." class="attachment-thumbnail size-thumbnail" height="69" src="https://8sidor.se/wp-content/uploads/2021/07/hällby.jpg" width="128" /></a>
<a href="https://8sidor.se/sverige/2021/07/fangar-har-tagit-gisslan/attachment/web_inrikes-5386/"><img alt="Bild på polis och polisbil." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210721-anstaltorouv7-02cbf669-a001nh.jpg" width="128" /></a>
<p>Två fångar på
Hällbyfängelset
utanför Eskilstuna
har tagit två ur personalen
som gisslan.</p>
<p>De två fångarna har tagit
två ur personalen till fånga.
De hotar att skada personalen
om de inte får som de vill.</p>
<p>Det hände i dag
klockan 12.30.</p>
<p>Fångarna har stängt
in sig i ett utrymme
för vakter.</p>
<p>De har också täckt
för kameror
som finns i utrymmet.</p>
<p>– Det här är en
mycket allvarlig
händelse, skriver
Kriminalvården.</p>
<p>Tidningen Aftonbladet
skriver att fångarna
vill ha en helikopter.</p>
<p>Fångarna ska också
ha sagt att de
släpper en ur gisslan
om alla fångar på
deras avdelning
får pizza med kebab.</p>
<p>Säkerheten ska vara hög
på Hällbyfängelset.
De som är inlåsta där
är några av de
farligaste brottslingarna
i Sverige.</p>
<p>8 SIDOR/TT</p></text><text title="Röken åker långt bort" author="8 Sidor" url="https://8sidor.se/varlden/2021/07/roken-aker-langt-bort/" date="2021-07-22 08:00:53" tags="|Världen|bränder|bränder i USA|Kanada|skogsbränder|USA|"><a href="https://8sidor.se/western-wildfires/"><img alt="En bild som visar höga hus i staden New York. Luften är grå och disig. Det beror på rök från bränder." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210722_brand1.jpg" width="128" /></a>
<a href="https://8sidor.se/california-wildfires-15/"><img alt="Det brinner i en skog. Det är eld och rök. Längst fram i bilden är en röd brandbil." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210722_brand2.jpg" width="128" /></a>
<p>I flera veckor har det varit
varmt och torrt väder
i västra USA och i västra Kanada.
Då är det lätt att bränder startar.</p>
<p>Just nu är det många bränder
i skogen i västra USA
och i västra Kanada.</p>
<p>I området British Columbia
i Kanada är det 300 bränder.
Flera tusen människor
har tvingats åka från sina hem.
Deras hem är i fara för bränder.</p>
<p>I USA är det 80 bränder.
Den största branden
är i området Oregon.
Branden har förstört
över 60 hus där människor bor.
Branden startade
när en blixt slog ner.</p>
<p>Röken från bränderna åker långt.
Ända till östra USA.
Det är flera hundra mil.
Röken gör luften dålig.</p>
<p>Några av bränderna har startat
för att det kommit gnistor
från kablar med el.</p>
<p>Nu ska ett stort företag
i Kalifornien i USA börja gräva ner
sina kablar i marken.
Det ska minska risken
för bränder i framtiden.</p>
<p>8 SIDOR/TT</p></text><text title="Fångar tog gisslan" author="8 Sidor" url="https://8sidor.se/sverige/2021/07/fangar-tog-gisslan/" date="2021-07-22 08:07:39" tags="|Sverige|anstalt|Eskilstuna|fängelse|Hällby|hällbyfängelset|"><a href="https://8sidor.se/web_inrikes-5388/"><img alt="En polisbil och en ambulans står vid en väg. Flera personer står och pratar. Det finns stängsel och staket i bakgrunden." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210722_anstalt.jpg" width="128" /></a>
<a href="https://8sidor.se/sverige/2021/07/fangar-har-tagit-gisslan/attachment/web_inrikes-5387/"><img alt="En gul ambulans och en röd bil från räddningstjänsten står vid sidan av vägen, en helikopter flyger i luften och på höger sida ses en del av det grå fängelset bakom ett nätstängsel." class="attachment-thumbnail size-thumbnail" height="69" src="https://8sidor.se/wp-content/uploads/2021/07/hällby.jpg" width="128" /></a>
<a href="https://8sidor.se/sverige/2021/07/fangar-har-tagit-gisslan/attachment/web_inrikes-5386/"><img alt="Bild på polis och polisbil." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210721-anstaltorouv7-02cbf669-a001nh.jpg" width="128" /></a>
<p>På onsdagen hände något
på fängelset Hällby
som ligger nära Eskilstuna.</p>
<p>Två fångar som är dömda för mord
tog två i personalen som gisslan
inne på fängelset.
Personalen blev hotad
med ett vasst vapen.
De fick inte gå därifrån.</p>
<p>Det hände klockan
12.20 på onsdagen.</p>
<p>Personalen var gisslan
i många timmar.</p>
<p>De två fångarna krävde
att få 20 pizzor.
Efter att de hade fått pizzorna
släppte de en i personalen.
Det var en man.</p>
<p>Och några timmar senare
släppte de den andra.
Det var en kvinna.
Då var klockan 21.30.</p>
<p>– De släppte den andra
personen i gisslan.
Sedan gav fångarna upp.</p>
<p>Det säger Jörgen From Nordin
som jobbar på Kriminalvården.</p>
<p>Personalen blev inte
fysiskt skadade av fångarna.</p>
<p>– Det var en jobbig situation
för personalen.
Men de blev inte skadade fysiskt.
Och de blev ganska bra behandlade
av fångarna,
säger Jörgen From Nordin.</p>
<p>Nu ska personalen
få hjälp och stöd.</p>
<p>Poliserna har tagit fångarna.
De är nu misstänkta
för brottet människorov.</p>
<p>8 SIDOR/TT</p></text><text title="Hon bär svenska flaggan" author="8 Sidor" url="https://8sidor.se/sport/2021/07/hon-bar-svenska-flaggan/" date="2021-07-22 08:11:06" tags="|Sport|de olympiska spelen|flagga|Japan|OS i Tokyo 2021|viruset corona|"><a href="https://8sidor.se/sport/2021/07/hon-bar-svenska-flaggan/attachment/web_sport-1818/"><img alt="Hon har blont hår och tittar in i kameran. Hon har ett neddraget munskydd under hakan. Bakom syns en svensk flagga." class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSSara.jpg" width="128" /></a>
<a href="https://8sidor.se/sport/2021/07/hon-bar-svenska-flaggan/attachment/os-tokyo-2020-segling-salminen/"><img alt="Han har ljusbrunt hår, lite skägg och ler in i kameran." class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSMax.jpg" width="128" /></a>
<a href="https://8sidor.se/sport/2021/07/hon-bar-svenska-flaggan/attachment/olympics-corporate-sponsors/"><img alt="En del av läktarplatserna syns under ett tak och en port med OS-skylt" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSarena.jpg" width="128" /></a>
<a href="https://8sidor.se/sport/2021/07/hon-bar-svenska-flaggan/attachment/olympics-tokyo-torch-relay-start-2/"><img alt="Unga personer i vita träningsoveraller står på en väg. En pojke håller i en fackla med eld." class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSelden.jpg" width="128" /></a>
<p>Fredagen den 23 juli blir
OS i Tokyo i Japan invigt.</p>
<p>Invigningen av OS
brukar vara en stor sak.
Då vill landet som ordnar OS
visa upp sig.</p>
<p>I år är OS annorlunda.
Det beror på viruset corona.</p>
<p>Inga tävlingar på OS
får ha publik.
På invigningen ska ändå
nästan tusen personer
få komma och titta.
Det är mest journalister och personer
som jobbar med OS
som får sitta på läktarna
på Olympiastadion i Tokyo.</p>
<p>Men de flesta platserna
på Olympiastadion
kommer att vara tomma.
Här finns egentligen plats
för nästan 70 tusen personer.</p>
<p>Invigningen startar
klockan 13 på fredagen.
Japans kejsare Naruhito kommer troligen
att vara med då.</p>
<p>Det stora på en invigning av OS
är att idrottarna från alla länder
går in på stadion.</p>
<p>Alla länder har med sin flagga.
Den svenska flaggan kommer
att bäras av Sara Algotsson Ostholt
och Max Salminen.
De tog båda medaljer
i OS 2012.
Sara Algotsson Ostholt
tävlar med häst i fälttävlan.
Max Salminen tävlar i segling.</p>
<p>Det är första gången som Sverige
har två som bär flaggan tillsammans,
en kvinna och en man.
Det är för att visa
att alla är lika viktiga.</p>
<p>På invigningen ska elden
som brinner under hela OS
bli tänd.
Vem som tänder elden är hemligt
ända fram till invigningen.</p>
<p>Invigningen går att se på tv
och höra på radio.
Invigningen blir sänd av <strong>Kanal 5</strong>
från klockan 12 på fredagen den 23 juli.
<strong>Sveriges Radios Radiosporten</strong>
sänder från klockan 12.10.</p>
<p>8 SIDOR</p></text><text title="Höga temperaturer i vattnet" author="8 Sidor" url="https://8sidor.se/sverige/2021/07/hoga-temperaturer-i-vattnet/" date="2021-07-22 08:33:46" tags="|Sverige|algblomning|bad|bada|Östersjön|sommar|torsk|"><p>Det har varit ovanligt varmt
i havet Östersjön
den här sommaren.</p>
<p>Under juni månad
har temperaturen
varit den högsta
på ungefär 15 år.</p>
<p>Det berättar Sveriges Radios
nyhetsprogram Ekot.</p>
<p>De höga temperaturerna
ökar risken för att alger
ska blomma i vattnet.</p>
<p>Algblomningar kan vara giftiga.
Därför är det viktigt
att du håller koll på
hur vattnet ser ut
där du ska bada.</p>
<p>Undvik att bada om vattnet
är mycket grumligt eller grönt.
Kontakta din kommun
om du tror
att det är algblomning
på din badplats.</p>
<p>Det är inte bara
algblomning som blir ett problem
vid höga temperaturer.</p>
<p>För djuren i Östersjön
kan höjda temperaturer
bli ett problem.</p>
<p>Vattnet i Östersjön är bräckt.
Det betyder
att det är en blandning
av sött och salt vatten.</p>
<p>Djuren som lever i Östersjön
är anpassade efter det.
Men när temperaturen stiger
kan vattnet bli sötare.</p>
<p>– Det är ett problem,
framför allt för torskarna.
Deras ägg behöver
salt vatten för att kunna
utvecklas till yngel.</p>
<p>Det säger Yvonne Blombäck till Ekot.
Hon är expert på Världsnaturfonden.</p>
<p>8 SIDOR</p></text><text title="Norge minns terrorn på Utöya" author="8 Sidor" url="https://8sidor.se/varlden/2021/07/norge-minns-terrorn-pa-utoya/" date="2021-07-22 08:53:41" tags="|Världen|Anders Behring Breivik|demokrati|Erna Solberg|terrordåd|terrordåd i Norge|Utöya|"><a href="https://8sidor.se/varlden/2021/07/norge-minns-terrorn-pa-utoya/attachment/10-%c2%acrsmarkering-for-terrorangrepet-22-juli-2011/"><img alt="Fem personer står framför blomsterkransar som är uppsatta på ställningar." class="attachment-thumbnail size-thumbnail" height="69" src="https://8sidor.se/wp-content/uploads/2021/07/terror1.jpg" width="128" /></a>
<a href="https://8sidor.se/varlden/2021/07/norge-minns-terrorn-pa-utoya/attachment/10-arsmarkering-for-terrorangrepet-22-juli-2011/"><img alt="Hon talar i en mikrofon, hon har brunt axelkort hår och blå överdel. Bakom syns symboler i form av två hjärtan." class="attachment-thumbnail size-thumbnail" height="69" src="https://8sidor.se/wp-content/uploads/2021/07/terror2.jpg" width="128" /></a>
<a href="https://8sidor.se/varlden/2021/07/norge-minns-terrorn-pa-utoya/attachment/aufs-leir%c2%afya-ut%c2%afya-i-tyrifjorden-har-fatt-flere-nye-bygg-etter-terroren-22/"><img alt="Ön Utöya syns i havet" class="attachment-thumbnail size-thumbnail" height="69" src="https://8sidor.se/wp-content/uploads/2021/07/terror4.jpg" width="128" /></a>
<a href="https://8sidor.se/varlden/2021/07/norge-minns-terrorn-pa-utoya/attachment/sveriges-statsminister-stefan-l%cb%86fven-bes%c2%afker-ut%c2%afya/"><img alt="Tre personer böjer sig ned framför blommor." class="attachment-thumbnail size-thumbnail" height="69" src="https://8sidor.se/wp-content/uploads/2021/07/terror3.jpg" width="128" /></a>
<p>Den 22 juli 2011 sprängde
terroristen Anders Behring Breivik
en bomb i Oslo.
Byggnader för den norska regeringen
blev förstörda.
Åtta människor dog.</p>
<p>Terroristen åkte vidare
till ön Utöya, utanför Oslo.
Han sköt unga människor
som var på ön på ett läger.
69 dog på Utöya.</p>
<p>– Vi glömmer er aldrig.</p>
<p>Det säger Lisbeth Kristine Røyneland.
Hennes dotter Synne blev skjuten
av terroristen. Hon dog.</p>
<p>Terroristen Anders Behring Breivik
var högerextremist.
Han är dömd till fängelse på livstid.</p>
<p>På torsdagen den 22 juli 2021
minns Norge terrorn.
Lisbeth Kristine Røyneland
talade på morgonen.
Då samlades människor vid platsen i Oslo
där terroristen sprängde.</p>
<p>Norges statsminister Erna Solberg talade.
Hon sa att terrordådet var riktat
mot demokratin.
Hon sa att Norge ska fortsätta
att kämpa för demokratin varje dag.</p>
<p>Under torsdagens eftermiddag ska människor
som överlevde skjutningarna
samlas på Utöya.
Det blir en tyst minut.
Det blir tal.</p>
<p>Klockan 19 på torsdagen
ska klockorna i rådhuset i Oslo
slå 77 gånger.
Det är ett slag för varje person
som dog i terrordådet.
Alla bussar, spårvagnar och tunnelbanor
ska stanna klockan 19.</p>
<p>8 SIDOR/TT</p></text><text title="Fyra män får fängelse" author="8 Sidor" url="https://8sidor.se/sverige/2021/07/fyra-man-far-fangelse/" date="2021-07-22 10:13:33" tags="|Sverige|Allra|brott med pengar|ekonomi|ekonomiska brott|pension|pensioner|"><p>Fyra män blir nu
dömda till fängelse.
Männen får mellan
fyra och sex års fängelse.
Tre av männen har jobbat
på ett företag som heter Allra.</p>
<p>När människor slutar jobba
blir de pensionärer.
Då får de pengar
som heter pension.
En del av pensionerna
finns i aktier.
Det är sådant som Allra
har jobbat med.</p>
<p>De dömda männen gjorde stora affärer
för flera hundra miljoner kronor.
De tjänade mycket pengar.
Men det blev skada
för människors pensioner,
säger domstolen.
De pengarna kan vara förlorade.</p>
<p>De fyra männen blev tidigare
friade av domstolen tingsrätten.
Men nu blir de dömda
av domstolen hovrätten.</p>
<p>Männen ska också betala
170 miljoner kronor
till Pensionsmyndigheten.</p>
<p>8 SIDOR/TT</p></text><text title="Fyrar blir bytta" author="8 Sidor" url="https://8sidor.se/sverige/2021/07/fyrar-blir-bytta/" date="2021-07-23 07:26:42" tags="|Sverige|fyr|LED-lampor|Orust|Sjöfartsverket|sommar|västkusten|"><p>Kranen på fartyget
lyfter den nya fyren
till sin plats på klipporna.
Fyren finns på Järnskär
på ön Orust.</p>
<p>Fyren är en
av ungefär 20 fyrar
som blir bytta på Västkusten
i sommar.</p>
<p>Fyrar blinkar när det är mörkt
för att visa båtar
var de ska köra.</p>
<p>De nya fyrarna är av plast.
De blinkar med lampor
som är led-lampor.
Lamporna får sin
energi från solen.</p>
<p>De nya lamporna ska bli
inkopplade om ett tag.
Så det dröjer lite
innan fyrarna kan blinka.</p>
<p>– Men när hösten
och mörkret kommer
vill vi att det ska vara klart.</p>
<p>Det säger Jakob Olofsson
på myndigheten Sjöfartsverket.
Han jobbar med fyrarna.</p>
<p>8 SIDOR/TT</p></text><text title="Ovanligt mycket hjortron" author="8 Sidor" url="https://8sidor.se/vardags/2021/07/ovanligt-mycket-hjortron/" date="2021-07-23 07:28:57" tags="|Vardags|bär|hjortron|natur|sommar|"><p>– Jag har jobbat i 50 år
och jag har aldrig sett något liknande.</p>
<p>Det säger Sylve Björkman.
Han är chef för ett företag
som jobbar med att plocka bär.</p>
<p>– Det kommer fram hjortron
överallt, säger han.</p>
<p>Nyhetsbyrån TT har pratat
med flera andra som jobbar
med att plocka bär.</p>
<p>De flesta säger att det här året
kan det bli rekord för hjortron.</p>
<p>Men det är stor skillnad
på olika platser i Sverige.
För även om det ser bra ut
i Västerbotten och Jämtland
så verkar Norrbotten ha det lite tuffare.</p>
<p>Väder och vind spelar stor roll
för hur bra säsong
det blir för hjortronen.</p>
<p>– Det är inte så bra här.
Det har varit för varmt här
under för lång tid.</p>
<p>Det säger Andreas Renberg
som har sitt företag
i Boden i Norrbotten.</p>
<p>Hjortron brukar kallas för bär,
men är egentligen en stenfrukt.
Frukten brukar kallas
för skogens guld.</p>
<p>8 SIDOR/TT</p></text><text title="Bränder i skogen i Ryssland" author="8 Sidor" url="https://8sidor.se/varlden/2021/07/brander-i-skogen-i-ryssland/" date="2021-07-23 07:34:46" tags="|Världen|ändringar i klimatet|Jakutien|klimatet|Ryssland|Sibirien|skogsbrand|"><a href="https://8sidor.se/varlden/2021/07/brander-i-skogen-i-ryssland/attachment/russia-wildfires/"><img alt="Tjock rök ligger över grön granskog. Bilden är tagen ovanifrån, från ett flygplan." class="attachment-thumbnail size-thumbnail" height="69" src="https://8sidor.se/wp-content/uploads/2021/07/rysskog.jpg" width="128" /></a>
<a href="https://8sidor.se/varlden/2021/07/brander-i-skogen-i-ryssland/attachment/russia-wildfires-2/"><img alt="Flera personer sitter på marken och vilar. Det är ett lerigt dike på mitten, i en grön skogsmiljö." class="attachment-thumbnail size-thumbnail" height="69" src="https://8sidor.se/wp-content/uploads/2021/07/rysskog3.jpg" width="128" /></a>
<a href="https://8sidor.se/varlden/2021/07/brander-i-skogen-i-ryssland/attachment/russia-wildfires-3/"><img alt="En stor stad med vägar och höga hus. Tjock rök gör sikten dålig." class="attachment-thumbnail size-thumbnail" height="69" src="https://8sidor.se/wp-content/uploads/2021/07/rysskog2.jpg" width="128" /></a>
<p>– Vi gråter.</p>
<p>Det säger mannen
som bor i byn Malzjegar.
Byn ligger i området Jakutien
i Ryssland.</p>
<p>Jakutien ligger i delen av Ryssland
som kallas för Sibirien.
Området är känt för att vara kallt.</p>
<p>Men nu är det varmt här.
Det är den varmaste
och torraste sommaren på 150 år.</p>
<p>Det har blivit stora bränder
i skogarna i Jakutien.
Här finns väldigt mycket skog.
Mer än halva ytan är skog.</p>
<p>Mannen i byn Malzjegar
gråter för att skogen brinner.
Han är med och försöker
släcka bränderna.
Det är ett svårt jobb.
Bränderna sprider sig snabbt.</p>
<p>För en tid sedan var det
över 200 bränder samtidigt.</p>
<p>Röken från bränderna sprider sig
till platser där människor bor.
Myndigheterna säger att människor
ska vara inomhus om de kan.
Om de är ute ska de ha skydd för ansiktet.</p>
<p>Det är vanligt med bränder
i skogen i Jakutien.</p>
<p>– Bränderna har blivit värre
varje år, säger mannen.</p>
<p>Experter säger att mannen har rätt.
Ändringarna i klimatet
gör bränderna värre.
Bränderna gör sedan
att uppvärmningen
av jorden går snabbare.</p>
<p>En stor del av marken i Sibirien
är frusen året om.
Det kallas permafrost.
Experter ser att den smälter
när det blir varmare.
Då kommer mer av gasen
koldioxid ut i luften.
Det ändrar klimatet.</p>
<p>8 SIDOR/TT</p></text><text title="Frimärke för 79 miljoner" author="8 Sidor" url="https://8sidor.se/kultur/2021/07/frimarke-for-79-miljoner/" date="2021-07-23 07:38:58" tags="|Kultur|auktion|frimärken|Storbritannien|"><p>Det finns människor
som samlar på frimärken.
Speciella frimärken kan vara
värda mycket pengar.</p>
<p>Nu har ett företag
i Storbritannien
köpt ett frimärke
för 79 miljoner kronor.
Det är världens mest
dyrbara frimärke.</p>
<p>Frimärket är från år 1856.
Det heter <strong>British Guiana</strong>
<strong>1c magenta</strong>.
Frimärket är rött
och har åtta kanter.</p>
<p>8 SIDOR/TT</p></text><text title="Inte säkert i Thailand" author="8 Sidor" url="https://8sidor.se/sverige/2021/07/inte-sakert-i-thailand/" date="2021-07-23 07:40:24" tags="|Sverige|corona|Rwanda|Thailand|utrikesdepartementet|viruset corona|"><p>I landet Thailand ökar smittan
av viruset corona.
Därför säger utrikesdepartementet, UD,
att svenskar inte bör resa dit.
Detsamma gäller landet Rwanda.</p>
<p>UD säger att bara
svenskar som har jobb
i länderna ska resa dit.
De som har tänkt
att vara turister
ska stanna hemma.</p>
<p>I Ukraina gällde samma sak
fram till i torsdags.
Men nu säger UD
att det är fritt att resa
till Ukraina igen.</p>
<p>8 SIDOR/TT</p></text><text title="Fångarna ska bli flyttade" author="8 Sidor" url="https://8sidor.se/sverige/2021/07/fangarna-kommer-inte-tillbaka/" date="2021-07-23 07:49:24" tags="|Sverige|Eskilstuna|fångar|fängelse|gisslan|Hällby|hällbyfängelset|Morgan Johansson|Peter Kjellin|"><p>I onsdags tog två fångar
två i personalen som gisslan.
Det hände på fängelset Hällby
utanför Eskilstuna.</p>
<p>Efter många timmar
släppte fångarna gisslan.
Poliser tog med fångarna
bort från fängelset.</p>
<p>Fångarna kommer inte
att få komma tillbaka
till fängelset där de var.
De kommer att bli flyttade
till ett annat fängelse.</p>
<p>Det säger Peter Kjellin.
Han jobbar med säkerheten
i fängelset.</p>
<p>Han berättar att andra fångar
ropade till de två
när de tog gisslan.</p>
<p>– Andra fångar ropade
att det de gjorde var fel,
säger Peter Kjellin.</p>
<p>De två i personalen
ska komma tillbaka till jobbet.
De får stöd och hjälp.
De mår ganska bra,
berättar Peter Kjellin.</p>
<p>Både poliserna och fängelset
ska undersöka det som har hänt
och varför det hände.</p>
<p>På många fängelser i Sverige
är det väldigt trångt.
Det finns fler fångar där
än vad det finns platser för.
Det kan göra det svårt
för personalen att jobba.
Och det blir oftare bråkigt
mellan fångar.</p>
<p>Men på fängelset Hällby
var det inte för många fångar
när det här hände.
Och personalen ska inte
ha gjort något fel.</p>
<p>Ministern Morgan Johansson
har lovat att fängelser
ska få mer pengar
om de behöver.
De ska få pengar
för att ge mer utbildning
till personalen.</p>
<p>Morgan Johansson säger också
att fler nya fängelser
håller på att bli byggda.</p>
<p>8 SIDOR/TT</p></text><text title="Ont om vatten i Iran" author="8 Sidor" url="https://8sidor.se/varlden/2021/07/ont-om-vatten-i-iran/" date="2021-07-23 08:06:56" tags="|Världen|demonstrationer|Iran|Khuzestan|torka|"><p>Det är ont om vatten
i området Khuzestan i Iran.
Det beror på att det
har varit ovanligt torrt.</p>
<p>Många människor demonstrerar nu.
De är arga över situtationen.
De vill att ledarna i Khuzestan
ska hjälpa dem med vatten.</p>
<p>Det finns också andra problem.</p>
<p>För många har elen blivit avstängd.
De som har råd med luftkonditionering
har inte kunnat använda den.
Det har varit nästan 50 grader varmt
i landet.</p>
<p>Krisen gör att det är oroligt
i området Khuzestan.
Det finns uppgifter om
att både demonstranter
och poliser har blivit skjutna
till döds.</p>
<p>– Det är oroande med
allt det här våldet.
Och att många människor
inte har något hopp om framtiden.</p>
<p>Det säger Rouzbeh Parsi
vid Utrikespolitiska institutet.</p>
<p>Än så länge finns inga
säkra uppgifter om
hur många som har dött.
Men enligt Rouzbeh Parsi
är det poliserna
som står för största delen
av våldet.</p>
<p>Ledare i Khuzestan säger
att poliserna inte
skjuter på demonstranterna.</p>
<p>8 SIDOR/TT</p></text><text title="EU har gett lite vaccin" author="8 Sidor" url="https://8sidor.se/varlden/2021/07/eu-har-gett-lite-vaccin/" date="2021-07-23 08:20:42" tags="|Världen|coronavaccin|EU|Europeiska Unionen|vaccin mot corona|vaccin mot viruset corona|viruset corona|"><p>Länderna i EU har köpt
mycket vaccin mot viruset corona.
EU har lovat att ge bort
en del av vaccinen till fattiga länder
i andra delar av världen.</p>
<p>EU har lovat att ge 160 miljoner
doser med vaccin.
Men hittills har EU bara gett
ungefär fyra miljoner doser
till andra länder.</p>
<p>Många människor i EU
har fått vaccin.
Och i höst ska EU
få ännu mer vaccin.
Då ska det komma nästan
en miljard doser till EU.</p>
<p>Men i många andra länder
är det få människor
som har fått vaccin.
Och det är brist på vaccin.
Så är det till exempel
i Sydafrika och i Nigeria.</p>
<p>8 SIDOR/TT</p></text><text title="Människor flyr ovädret i Kina" author="8 Sidor" url="https://8sidor.se/varlden/2021/07/manniskor-flyr-ovadret-i-kina/" date="2021-07-23 08:34:47" tags="|Världen|henanprovinsen|Kina|oväder|översvämningar|"><p>Det har regnat ovanligt mycket
på flera håll i Kina.
Stora områden centralt i landet
ligger under vatten.</p>
<p>På vissa bilder från flygplan
är det bara topparna på träd
som sticker upp
ovanför yta av vattnet.</p>
<p>I Henanprovinsen regnar det
fortfarande mycket.
Tusentals människor måste
fly från städerna.</p>
<p>Det är vanligt
att oväder gör
stora skador i Kina.
Men det har börjat
hända mer ofta
de senaste åren.</p>
<p>Experter säger att
det bland annat beror på
förändringar i klimatet
på jorden.</p>
<p>Minst 33 människor
har dött i ovädret.</p>
<p>8 SIDOR/TT</p></text><text title="Hon kan vinna guld" author="8 Sidor" url="https://8sidor.se/sport/2021/07/hon-kan-vinna-guld/" date="2021-07-23 09:33:28" tags="|Sport|Armand Duplantis|damernas landslag|Daniel Ståhl|fotboll|guldmedalj|handboll|Jenny Rissveds|Landslaget i hoppning|OS i Tokyo 2021|Perseus Karlström|Sarah Sjöström|segling|Tommy Macias|"><p>Sarah Sjöström tävlar
för Sverige i simning.
Hon har varit skadad.
Men nu kan hon tävla igen.
Hon är med i det svenska laget
i de olympiska spelen, OS, i Japan.
Det är över 135 tävlande med
i det svenska laget i OS.</p>
<p>Sarah Sjöström ska simma
flera olika tävlingar i OS.
På lördagen tävlar hon
i 100 meter fjärilsim.
Hon har tagit guld i fjärilsim
förut på OS.
Kanske gör hon det igen.</p>
<p>8 SIDOR/TT</p></text><text title="Fängelse för man som våldtog" author="8 Sidor" url="https://8sidor.se/sverige/2021/07/fangelse-for-man-som-valdtog/" date="2021-07-23 10:45:47" tags="|Sverige|dator|intellektuella funktionsnedsättningar|Linköping|Tingsrätten|våldtäkt|"><p>En 29-årig man har blivit dömd
till åtta år i fängelse
av tingsrätten i Linköping.</p>
<p>Han blir dömd
för över 30 våldtäkter.
Han blir också dömd
för att ha tvingat personer
till saker.</p>
<p>Mannen har utsatt sju personer
för brotten.
De är mellan 19 och 39 år.
Flera av personerna lever
med intellektuella funktionsnedsättningar.</p>
<p>Mannen kom i kontakt med personerna
i datorn och i verkligheten.
I datorn lurade mannen personerna.
Han sa saker som inte stämde.
Han tvingade personerna
att skicka bilder på sig själva
där de är nakna.
Han tvingade personerna
att göra sexuella saker.</p>
<p>Mannen blev tagen av poliserna
i oktober år 2020.
Då anmälde en kvinna
att hon blivit hotad av mannen
i sociala medier.</p>
<p>Tingsrätten har bestämt
att mannen ska betala skadestånd
till de sju personerna
som han utsatt för brotten.</p>
<p>8 SIDOR/TT</p></text><text title="Bröderna vill ha pengar" author="8 Sidor" url="https://8sidor.se/sverige/2021/07/broderna-vill-ha-pengar/" date="2021-07-23 13:29:13" tags="|Alla Väljare|Sverige|Arvika|Christian Karlsson|fallet Kevin|Justitiekanslern|kritik mot polisen|mordet på Kevin|regeringen|Robin Dahlén|skadestånd|"><p>Bröderna Robin Dahlén
och Christian Karlsson
vill ha pengar av regeringen.
De vill att regeringen
ger dem pengar
för att de har fått lida mycket.</p>
<p>Bröderna var anklagade för mord.
Det var en fyraårig pojke
som hette Kevin som dog.
Det hände i Arvika.</p>
<p>Bröderna var bara fem
och sju år när det hände.
Det var i augusti år 1998.
Poliserna sa att det var
bröderna som hade dödat Kevin.
Poliserna sa att bröderna
hade erkänt mordet.</p>
<p>Efter 20 år sa bröderna
att det inte stämde.
De sa att de inte mördat Kevin.</p>
<p>Journalister visade också
att poliserna hade gjort
ett dåligt jobb
när de undersökte mordet.</p>
<p>Poliserna gjorde
en ny undersökning år 2018.
Den visade att bröderna
var helt oskyldiga.
Undersökningen visade att det
kanske inte var något brott
som gjorde att pojken dog.</p>
<p>År 2018 sa bröderna
att de ville ha skadestånd.
De ville ha
tio miljoner kronor var.
Men Justitiekanslern, JK, sa nej.
JK sa att bröderna
inte hade frågat i tid.</p>
<p>– Det är inte rimligt
att de inte kan få skadestånd.
De har skadats mycket.</p>
<p>Det säger advokaten Alparslan Tügel.</p>
<p>Han tycker att regeringen
ska ge bröderna pengar
för lidandet.</p>
<p>8 SIDOR/TT</p></text><text title="Sommar-OS är invigt" author="8 Sidor" url="https://8sidor.se/sport/2021/07/sommar-os-ar-invigt/" date="2021-07-23 15:05:10" tags="|Sport|den olympiska elden|Grekland|Japan|Max Salminen|Naomi Osaka|olympiska spelen 2021|OS i Tokyo 2021|sara algotsson ostholt|sommar|"><a href="https://8sidor.se/sport/2021/07/sommar-os-ar-invigt/attachment/tokyo-olympics-opening-ceremony-5/"><img alt="Elden brinner i en vit formation. Till höger står en kvinna i vitt och med en fackla." class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSeldenosaka.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/tokyo-olympics-opening-ceremony/"><img alt="Fyrverkerier skjuts upp runt en stor arena, utomhus. Det är kväll i staden som syns omkring." class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSfyrverkeri.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/tokyo-olympics-opening-ceremony-2/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSdans.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/web_sport-1819/"><img alt="En kvinna i gult och en man i svart bär den svenska flaggan tillsammans" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSsverige.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/sommer-ol-i-tokyo-2021/"><img alt="En lång rad vitklädda personer går in på arenan, bakom syns tomma läktare" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSintåg.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/tokyo-olympics-opening-ceremony-3/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OShjärta.jpg" width="128" /></a>
<a href="https://8sidor.se/sport/2021/07/sommar-os-ar-invigt/attachment/tokyo-olympics-opening-ceremony-4/"><img alt="Hon har vita kläder och många långa flätor, ses i full figur i profil då hon går mot höger och håller i en fackla" class="attachment-thumbnail size-thumbnail" height="69" src="https://8sidor.se/wp-content/uploads/2021/07/OSosaka.jpg" width="128" /></a>
<p>Under många timmar
blev sommar-OS nummer 32
invigt på fredagen.</p>
<p>Invigningen var på Olympiastadion
i Tokyo i Japan.
Mindre än tusen personer var där.
Det var tävlande, ledare,
personer som jobbar med OS
och journalister.</p>
<p>Viruset corona gör OS annorlunda.
Ingen publik får vara på plats på tävlingarna.</p>
<p>Alla 205 länder som är med i OS
gick in på stadion under invigningen.
Varje land har sin flagga först.</p>
<p>Grekland går alltid först.
Där började OS.
Första OS var år 1896.</p>
<p>Sverige gick in som land nummer 86.
Fältryttaren Sara Algotsson Ostholt
och seglaren Max Salminen
bar Sveriges flagga tillsammans.</p>
<p>Det var tal
från flera personer på invigningen.
Det var en tyst minut för människor
som har dött efter att ha blivit smittade
av viruset corona.</p>
<p>Det var dans.
Det var fyrverkerier.
Det var drönare
som gjorde en uppvisning.</p>
<p>Så blev den olympiska elden tänd.
Det var Naomi Osaka som tände elden.
Hon är en av världens bästa
på att spela tennis.</p>
<p><a href="https://8sidor.se/sport/2021/05/osaka-sager-nej-till-intervjuer/" rel="noopener noreferrer" target="_blank">Gå till 8 Sidors artikel om Naomi Osaka</a></p>
<p>Elden ska brinna under hela OS.
Sommarens OS slutar 8 augusti.
Då blir elden släckt.</p>
<p>8 SIDOR</p>
<div class="wp-caption alignnone" id="attachment_126406" style="width: 760px;"><img alt="Hon har vita kläder och många långa flätor, ses i full figur i profil då hon går mot höger och håller i en fackla" class="size-full wp-image-126406" height="402" src="https://8sidor.se/wp-content/uploads/2021/07/OSosaka.jpg" width="750" /><p class="wp-caption-text" id="caption-attachment-126406">Naomi Osaka med den olympiska elden. Foto: AP/TT</p></div></text><text title="Inget guld än i simning" author="8 Sidor" url="https://8sidor.se/sport/2021/07/inget-guld-an-i-simning/" date="2021-07-26 07:22:51" tags="|Sport|OS i Tokyo 2021|Sarah Sjöström|simning|Sophie Hansson|"><p>Tidigt på morgonen på måndagen
var det final i simning
i 100 meter fjäril.</p>
<p>Svenska simmarna Sarah Sjöström
och Sophie Hansson var med.
Men ingen av dem tog medalj.</p>
<p>Sophie Hansson kom femma.
Hon simmade det snabbaste
hon någonsin gjort
på 100 meter fjäril.</p>
<p>Sarah Sjöström kom sjua.
Många hade hoppats
att hon skulle ta guld i fjäril.
Det har hon gjort i tidigare OS.
Men efter att hon varit
skadad i armen
är hon inte riktigt lika bra.</p>
<p>Både Sarah Sjöström
och Sophie Hansson ska simma
fler tävlingar i OS.</p>
<p>– På 50 meter fritt
hoppas jag verkligen
att jag orkar simma
tre bra lopp, säger Sarah Sjöström.</p>
<p>8 SIDOR/TT</p></text><text title="Sverige spelar i slutspel" author="8 Sidor" url="https://8sidor.se/sport/2021/07/sverige-spelar-i-slutspel/" date="2021-07-26 08:05:42" tags="|Sport|damernas landslag|fotboll|Fridolina Rolfö|Hedvig Lindahl|OS i Tokyo 2021|"><p>Damerna i Sveriges lag i fotboll
spelade sin andra match i OS
på lördagen.
De spelade mot Australien.</p>
<p>I början av matchen
var det Australien
som var i ledning.</p>
<p>Men sen ändrades det.
I matchen gjorde
Fridolina Rolfö två mål
för Sverige.
Målvakten Hedvig Lindahl räddade
en straff som Australien fick.
Sverige vann med 4–2.</p>
<p>Sverige har en match kvar
i gruppspelet.
Det är mot Nya Zeeland.
Matchen spelas i morgon, tisdag.</p>
<p>Men det gör inget om Sverige
förlorar matchen.
Eftersom Sverige har
vunnit två matcher
är laget redan klart
för slutspel.</p>
<p>8 SIDOR/TT</p></text><text title="Flest lyssnar på Benjamin" author="8 Sidor" url="https://8sidor.se/kultur/2021/07/flest-lyssnar-pa-benjamin/" date="2021-07-26 08:07:35" tags="|Kultur|Benjamin Ingrosso|Niklas Strömstedt|sommar|Sommar i P1|Sveriges Radio|"><p>Varje dag fram till den 22 augusti
är programmet <strong>Sommar i P1</strong>
i Sveriges Radio.
Varje dag pratar
en ny person i programmet.</p>
<p>Många vill lyssna på Sommar.
Många vill lyssna på programmet
som podd.
Men det går också att höra
direkt i radion i kanalen P1.</p>
<p>Sveriges Radio säger
att det är rekord i antal lyssningar.
Allra flest har lyssnat
på Benjamin Ingrossos program.
Näst flest lyssningar har
Niklas Strömstedts program.</p>
<p><a href="https://sverigesradio.se/avsnitt/benjamin-ingrosso-sommarprat-2021" rel="noopener noreferrer" target="_blank">Gå till Benjamin Ingrossos Sommar</a></p>
<p><a href="https://sverigesradio.se/avsnitt/niklas-stromstedt-sommarprat-2021" rel="noopener noreferrer" target="_blank">Gå till Niklas Strömstedts Sommar</a></p>
<p>8 SIDOR/TT</p></text><text title="Misstänkt dödsfall i brand" author="8 Sidor" url="https://8sidor.se/sverige/2021/07/misstankt-dodsfall-i-brand/" date="2021-07-26 08:20:07" tags="|Sverige|brand|dödsfall|flerfamiljshus|nordmaling|"><p>Poliserna misstänker
att en kvinna i 60-årsåldern
har dött i en brand
i orten Nordmaling.</p>
<p>Brand började sent
i går kväll, söndag.</p>
<p>Huset gick inte att rädda.
När brandkåren kom dit
brann det för mycket.</p>
<p>I huset fanns sju lägenheter.</p>
<p>– De flesta verkar ha
kunnat ta sig ut själva
eller med hjälp av grannar.</p>
<p>Det sa Lars Kinnunen runt midnatt.
Han arbetar för räddningstjänsten.</p>
<p>– Tyvärr tror vi
att en person är kvar
i byggnaden, sa Lars Kinnunen.</p>
<p>Poliserna har varit i kontakt
med familjen till kvinnan
som kan ha dött i branden.</p>
<p>8 SIDOR/TT</p></text><text title="Fem dog i drunkningar" author="8 Sidor" url="https://8sidor.se/sverige/2021/07/fem-dog-i-drunkningar/" date="2021-07-26 08:21:01" tags="|Sverige|drunkning|drunkningar|sommar|"><p>I helgen var det fem personer
som dog i drunkningar i Sverige.</p>
<p>En kvinna och en man
drunknade i Sörmland.
En man drunknade i Uppland.
En kvinna drunknade i Jämtland.
Och en man drunknade i Östergötland.</p>
<p>Det är svårt att säga varför
det är så många drunkningar.</p>
<p>– Många har semester.
Det är varmt väder.
Och många vill bada.</p>
<p>Det säger Mikael Olausson
som jobbar på Svenska
livräddningssällskapet.</p>
<p>Sällskapet har flera tips
till människor som badar.
Några tips är:</p>
<p>• Bada aldrig ensam.</p>
<p>• Håll koll på varandra.</p>
<p>• Simma nära stranden eller bryggan.</p>
<p>8 SIDOR/TT</p></text><text title="Över 150 döda i oväder" author="8 Sidor" url="https://8sidor.se/varlden/2021/07/over-150-doda-i-ovader/" date="2021-07-26 08:21:14" tags="|Världen|Indien|jordskred|klimatet|monsunregn|oväder|översvämningar|"><p>Det har regnat mycket
i de västra delarna
av landet Indien.
Det har det gjort
sedan i torsdags.</p>
<p>Över 150 människor
har dött i ovädret.</p>
<p>Regnet skapar farliga
översvämningar
och jordskred.</p>
<p>Ovädret ska fortsätta
de kommande dagarna.</p>
<p>Det kraftiga regnet
kallas för monsunregn.
Det kommer varje år till Indien.</p>
<p>De senaste åren har regnen
och översvämningarna
blivit värre.
Det beror på ändringar
i klimatet, tror experter.</p>
<p>8 SIDOR/TT</p></text><text title="Brist på vatten" author="8 Sidor" url="https://8sidor.se/sverige/2021/07/brist-pa-vatten/" date="2021-07-26 08:21:50" tags="|Sverige|brist på vatten|sommar|väder|vatten|vattenbrist|"><p>Det har länge varit
varmt och torrt väder
på många platser i Sverige.</p>
<p>Därför kan det bli
brist på vatten
den kommande månaden.
Det varnar
myndigheten SMHI.</p>
<p>Flera kommuner i Sverige
har nu förbud mot att vattna.
Du kan själv gå in på
din kommuns hemsida på internet
för att se vad som gäller
där du bor.</p>
<p>Det torra vädret har också gjort
att det är stor risk för bränder
i skogarna.</p>
<p>Men den här veckan
ska det bli kallare väder.
Och det ska komma regn
på många platser.</p>
<p>8 SIDOR/TT</p></text><text title="Regeringen måste sluta" author="8 Sidor" url="https://8sidor.se/varlden/2021/07/regeringen-maste-sluta/" date="2021-07-26 08:23:10" tags="|Världen|protester i Tunisien|Tunis|Tunisien|"><p>Det har varit protester
i landet Tunisien i Afrika.
Människor går ut på gatorna
och protesterar.
De tycker att regeringen
gör ett dåligt jobb
med att hjälpa mot sjukdomar
och fattigdom.</p>
<p>Nu har landets president
bestämt att regeringen
måste sluta.
Och han har också bestämt
att riksdagen ska ha
en paus i 30 dagar.</p>
<p>På söndagen var folk
ute på gatorna och firade det.</p>
<p>Det är partiet Ennahda
som styr i Tunisien.
De tycker att presidenten gör fel.
De tycker att det är en statskupp
och att folk borde
protestera mot det.</p>
<p>Ennahda säger att riksdagen
kommer att fortsätta arbeta.
De ska strunta i presidenten.</p>
<p>8 SIDOR/TT</p></text><text title="Här finns det jobb" author="8 Sidor" url="https://8sidor.se/sverige/2021/07/har-finns-det-jobb/" date="2021-07-26 08:29:34" tags="|Sverige|arbete|Arbetsförmedlingen|arbetslös|arbetslöshet|jobb|utbildning|"><p>Över 400 tusen människor
är utan jobb i Sverige.
De är arbetslösa.
Men det finns jobb att få.
Särskilt inom vissa områden.
Myndigheten Arbetsförmedlingen
har undersökt inom vilka områden
som det finns flest jobb.</p>
<p>– Det finns jobb
som är ganska säkra nu
och i framtiden.</p>
<p>Det säger Omid Rahmanian
på Arbetsförmedlingen.</p>
<p>Det är jobb inom:</p>
<ul>
<li>vården</li>
<li>skolan</li>
<li>jobb med datorer</li>
</ul>
<p>Arbetsförmedlingen
har också undersökt särskilda jobb.
Där behövs det folk som jobbar.
Både nu direkt och om fem år.
Det är jobb där du behöver ha
en kortare utbildning.</p>
<p>Här är sådana jobb:</p>
<ul>
<li>Plåtslagare</li>
<li>Elektriker</li>
<li>Kock</li>
<li>Kallskänka</li>
<li>Medicinsk sekreterare</li>
<li>Målare</li>
<li>Personlig assistent</li>
<li>Svetsare</li>
<li>Gasskärare</li>
<li>Snickare</li>
<li>Undersköterska</li>
</ul>
<p>8 SIDOR/TT</p></text><text title="Oväder i Storbritannien" author="8 Sidor" url="https://8sidor.se/varlden/2021/07/ovader-i-storbritannien/" date="2021-07-26 09:18:26" tags="|Världen|ändringar i klimatet|åska och regn|Belgien|klimatet|London|Nederländerna|Österrike|oväder|Schweiz|Storbritannien|"><a href="https://8sidor.se/varlden/2021/07/ovader-i-storbritannien/attachment/britain-weather-2/"><img alt="Två kvinnor står under ett paraply. Det regnar och är mycket vatten på gatan." class="attachment-thumbnail size-thumbnail" height="69" src="https://8sidor.se/wp-content/uploads/2021/07/londonregn2.jpg" width="128" /></a>
<a href="https://8sidor.se/varlden/2021/07/ovader-i-storbritannien/attachment/britain-weather-3/"><img alt="Hon har regnkappa och går genom högt vatten i en park." class="attachment-thumbnail size-thumbnail" height="69" src="https://8sidor.se/wp-content/uploads/2021/07/londonregn.jpg" width="128" /></a>
<a href="https://8sidor.se/varlden/2021/07/ovader-i-storbritannien/attachment/belgium-weather/"><img alt="En bil står på en gata med mycket förstörelse i bakgrunden." class="attachment-thumbnail size-thumbnail" height="69" src="https://8sidor.se/wp-content/uploads/2021/07/dinant.jpg" width="128" /></a>
<p>På söndagen regnade det
väldigt mycket i Storbritannien.
Det blev massor av vatten på gator.
Många lämnade sina bilar och bussar.</p>
<p>Mycket regn kom i staden London.
Minst två sjukhus har behövt stänga
när det kommit in vatten, skriver Omni.</p>
<p>Det har kommit in vatten
i stationer i tunnelbanan
i London.</p>
<p>Under helgen har det också
regnat väldigt kraftigt
i Belgien och i Nederländerna.</p>
<p>I området Namur i Belgien
drog regn med sig bilar.
I staden Dinant
blev mycket förstört.</p>
<p>I Nederländerna kom mycket regn
i området Friesland.
Det blev översvämning.</p>
<p>I Schweiz kom
ett oväder med blixtar.
Det var över 25 tusen blixtar
på några timmar på lördagen.
På söndagen föll stora hagel
från himlen.</p>
<p>I Österrike kom också mycket regn.
Flera hus blev förstörda.</p>
<p>För bara någon vecka sedan
var det kraftiga regn i Europa.
Städer blev förstörda.
Tyskland fick mycket skador.
Det här ovädret skadade inte Tyskland.</p>
<p>Experter säger att de starka ovädren
beror på ändringar i klimatet.</p>
<p>8 SIDOR/TT</p></text><text title="Vi äter mycket glass" author="8 Sidor" url="https://8sidor.se/vardags/2021/07/vi-ater-mycket-glass/" date="2021-07-26 09:28:32" tags="|Vardags|glass|sommar|"><p>Det har varit en varm sommar.
Då vill många äta glass.</p>
<p>Företagen som säljer glass säger
att vi köper väldigt mycket glass
i sommar.
Så mycket att det kan bli
ett rekord i hur mycket glass
som blir såld.</p>
<p>Daniel Andersson
jobbar med att göra glass
i företaget Engelholms glass.
Han säger att de jobbar
extra mycket nu.</p>
<p>– Vi jobbar på lördagar,
säger Daniel Andersson.</p>
<p>Han och hans kollegor
jobbar extra för att hinna göra
så mycket glass
som människor vill ha.</p>
<p>Daniel Andersson äter själv
en glass nästan varje dag.
Han tycker om smakerna
pekannöt och kola.</p>
<p>Men många tycker att glass
med smakerna vanilj,
jordgubb och choklad
är godast.</p>
<p>Många vill äta samma sorts glass
som de åt när de var små.
Därför är glassar som 88:an
och Sandwich populära
bland de som är ungefär 50 år.</p>
<p>Många barn tycker om glass
som smakar som godis.</p>
<p><strong>Äter du mycket glass?</strong>
<strong>Vilken glass är din favorit?</strong>
<strong>Vilken smak på glass</strong>
<strong>tycker du är godast?</strong>
<strong>Skriv gärna i våra kommentarer.</strong></p>
<p>8 SIDOR/TT</p></text><text title="Elva män dömda för bråk" author="8 Sidor" url="https://8sidor.se/sverige/2021/07/elva-man-domda-for-brak/" date="2021-07-27 07:54:09" tags="|Sverige|bråk|Göteborg|Hjällbo|våldsamt upplopp|"><p>I maj var det ett stort bråk utomhus
i området Hjällbo i Göteborg.
Det var två grupper
som bråkade med varandra.
Det är inte känt
varför de bråkade.</p>
<p>Poliserna kom dit
och lyckades stoppa bråket.</p>
<p>Nu har elva män
blivit dömda för bråket.
De ska sitta i fängelse
i två månader
eller fyra månader.
De blir dömda för brottet
våldsamt upplopp.</p>
<p>Två dagar efter bråket
blev en man skjuten till döds
i Hjällbo.
Skjutningen kan ha
med bråket att göra.
En man som är 20 år
sitter inlåst.
Han är misstänkt
för skjutningen.</p>
<p>8 SIDOR/TT</p></text><text title="De väljer bort läkare" author="8 Sidor" url="https://8sidor.se/sverige/2021/07/de-valjer-bort-lakare/" date="2021-07-27 08:20:56" tags="|Sverige|Diskrimineringsombudsmannen|läkare|rasism|tandläkare|"><p>Journalister på Dagens Nyheter
har ringt till 100 tandläkare
och läkare i Sverige.</p>
<p>De har sagt att de är patienter
som snart ska flytta till staden
och vill kunna få vård.
De har sagt till den som svarat
att de vill gå
till en tandläkare eller läkare
som är svensk.</p>
<p>– Vi har ju två ljusa i alla fall.
Jag kan skriva dig
på en svensk tandläkare.</p>
<p>Så svarade personal
hos en tandläkare i Skåne.</p>
<p>51 av de undersökta ställena
svarade att det är okej
att vilja välja en svensk.
40 sa att det inte är okej
att vilja välja så.
Bara några svarade tydligt
att det är fel att vilja välja så.</p>
<p>– Du har inte rätt att välja så
även om du kan ha önskemål.
Men här finns det anställda
med olika nationaliteter
och vi gör ingen skillnad på dem.</p>
<p>Så svarade personal
på en vårdcentral i Linköping.</p>
<p>Många områden i Sverige
har skrivit regler
att människor inte ska få
välja läkare och tandläkare
på det här viset.
Men journalisterna visar
att många säger okej till det ändå.</p>
<p>Jalal El Ali är läkare i Sverige.</p>
<p>– Jag är född här och har
gått en lång utbildning
för att bli läkare, säger han.</p>
<p>Men han märker att många människor
inte ser honom som en svensk läkare.
Många vill inte ens se honom i ögonen.</p>
<p>Förbunden för läkare och tandläkare
är arga över
att så många ställen säger
att det är okej att välja bort läkare.
Det är rasism.
De vill att myndigheten
Diskrimineringsombudsmannen
ska undersöka det.</p>
<p>8 SIDOR/TT</p></text><text title="Få lånar till körkort" author="8 Sidor" url="https://8sidor.se/sverige/2021/07/fa-lanar-till-korkort/" date="2021-07-27 08:22:38" tags="|Alla Väljare|Sverige|Arbetsförmedlingen|arbetslöshet|körkort|låna pengar|regeringen|"><p>Att ha körkort kan göra det
lättare att få jobb.
Men det kostar pengar
att ta körkort.</p>
<p>År 2018 ordnade regeringen
ett särskilt lån.
Det gör att det går
att låna pengar
för att ta körkort.
Den som är
mellan 18 år och 47 år
och har skrivit in sig
på Arbetsförmedlingen
kan fråga om att få lånet.</p>
<p>Fram tills nu har 34 tusen
tagit ett sådant lån.
Regeringen trodde att fler
skulle låna pengar till körkort.
Det säger ministern Tomas Eneroth
till Sveriges Radio.</p>
<p>Regeringen har bestämt
att reglerna för att ta lånet
ska bli ändrade.
Då kanske fler tar lånet
och tar körkort.
Då kanske fler får jobb
där ett körkort behövs.</p>
<p>8 SIDOR</p></text><text title="Oroligt i Tunisien" author="8 Sidor" url="https://8sidor.se/varlden/2021/07/oroligt-i-tunisien/" date="2021-07-27 08:22:46" tags="|Världen|protester i Tunisien|Tunisien|"><p>Det är oroligt
i landet Tunisien
i Afrika.</p>
<p>Det har varit
protester mot regeringen.
Och presidenten Kaïs Saied
har sagt att flera
i regeringen måste sluta.
Han har också sagt
att riksdagen måste
ta en paus i arbetet.</p>
<p>Regeringen protesterar
mot presidenten.
De säger att det är en kupp.</p>
<p>På gatorna har det
blivit våldsamt.
Folk som gillar regeringen
och folk som inte gör det
har bråkat med varandra.</p>
<p>Poliser har kommit
till tv-kanalen al-Jazira
i huvudstaden Tunis.
De har tvingat personalen
att lämna sitt kontor.
Det säger al-Jazira.</p>
<p>Nu har presidenten sagt
att inga människor
får vara ute på nätterna.
Det är utegångsförbud.</p>
<p>Förenta Nationerna, FN,
har sagt att våldet måste sluta.</p>
<p>8 SIDOR/TT</p></text><text title="Älgar gillar också att bada" author="Marie Hillblom" url="https://8sidor.se/kronika/2021/07/algar-gillar-ocksa-att-bada/" date="2021-07-27 09:28:49" tags="|Krönika|älg|bada|Mälaren|simma|sommar|"><p>Det är sommar.
Det är kväll.
Sjön är helt stilla.
Vattnet är lagom varmt.</p>
<p>Då är det mysigt att bada.
Att låta vattnet svalka.
Att simma i tystnaden.</p>
<p>En sådan kväll
var jag på väg hem.
När jag åkte genom staden
stod många människor
längs vägen och tittade.
De tittade ut över sjön.</p>
<p>Det var någon
som simmade där.
Det var en älg!
En stor älg.
Älgen simmade in mot land.
Simtag för simtag.
Den såg ut att njuta.</p>
<p>Vi var många
som var förvånade.
Kan alltså älgar simma?</p>
<p>Ja, säger experter.
Och älgar är dessutom
väldigt bra på att simma.</p>
<p>Det finns en berättelse
om en älg. Berättelsen är
att älgen lyckades simma
hela vägen från Sverige
till Danmark.</p>
<p>Så långt simmade inte
älgen jag såg.
Den simmade från en sida
till en annan sida i sjön Mälaren.
Kanske var det
den snabbaste vägen?
Eller hade älgen bestämt sig
för ett dopp i den sköna kvällen?</p>
<p>Älgen klev i land på sina långa ben.
Den brydde sig  inte om
alla människor  som glodde.
Den gick bara vidare.
Ståtlig och nöjd.</p>
<p>Det är fler än vi människor
som gillar att bada en tyst
och ljum sommarkväll.</p></text><text title="Minst en död i explosion" author="8 Sidor" url="https://8sidor.se/varlden/2021/07/explosion-i-tyskland/" date="2021-07-27 11:42:09" tags="|Världen|explosion|Leverkusen|Tyskland|"><p>Det har varit en explosion
på en fabrik. Fabriken
ligger i staden Leverkusen
i Tyskland.</p>
<p>En person har dött.
Över tio personer är skadade.
Och flera personer
är ännu inte hittade.</p>
<p>Explosionen hände ungefär
klockan 9.40 på tisdagen.
Ingen vet ännu varför
explosionen hände.</p>
<p>Explosionen ska ha hänt
på en fabrik
som eldar farliga sopor.
Runt fabriken finns
det flera andra fabriker.</p>
<p>Efter explosionen
var det en brand.
Men branden är släckt.</p>
<p>Och röken som kom
efter explosionen är nu borta.</p>
<p>8 SIDOR/TT</p></text><text title="Glad trots missad medalj" author="8 Sidor" url="https://8sidor.se/sport/2021/07/glad-trots-missad-medalj/" date="2021-07-27 12:03:40" tags="|Sport|cykling|mountainbike|OS i Tokyo|"><p>Den svenska cyklisten
Jenny Rissveds tävlade
i mountainbike i OS i dag.</p>
<p>Under loppet fick hon punktering
på sin cykel.
Hon slutade på plats 14.
Det var 5 minuter och 42 sekunder
efter vinnaren Jolanda Neff
från Schweiz.</p>
<p>Jenny Rissveds var glad
när Sveriges Radios
program Radiosporten
intervjuade henne
efter loppet.</p>
<p>– Jag är så jävla glad
att få slippa den här titeln.
Jag hoppas att jag får vara
Jenny nu och inte bara
den olympiska mästaren,
sa hon till Radiosporten.</p>
<p>Jenny Rissveds vann guld
i OS i Rio de Janiero
för fem år sedan.</p>
<p>8 SIDOR/TT</p></text><text title="Rättegång om brott i Iran" author="8 Sidor" url="https://8sidor.se/sverige/2021/07/rattegang-om-brott-i-iran/" date="2021-07-27 12:15:55" tags="|Sverige|folkrättsbrott|Iran|mord|"><p>Det ska bli en rättegång
i Sverige mot en man från Iran.
Mannen är 60 år.
Han är misstänkt för brott
som hände i Iran år 1988.</p>
<p>Då var det många fångar
som blev dödade
i fängelset Gohardasht i Iran.
Fångarna blev avrättade.
De var politiska fångar.</p>
<p>Minst fem tusen fångar
blev dödade i Iran år 1988.</p>
<p>Mannen jobbade som jurist i fängelset.
Han är misstänkt för att ha varit med
och valt ut vilka som skulle bli dödade.
Det skriver nyhetsbyrån TT.</p>
<p>Mannen blev tagen av svenska
poliser för två år sedan.
Poliserna tog honom på Arlanda flygplats
när han skulle besöka Sverige.</p>
<p>Sedan dess sitter mannen inlåst.
Han är misstänkt för mord
och brott mot folkrätten.
Mannen själv säger
att han är oskyldig.</p>
<p>Det ska bli en rättegång mot honom.
Rättegången börjar i augusti.
Det är en stor rättegång.
Den kommer att hålla på
till april nästa år.</p>
<p>I rättegången ska flera fångar
som överlevde vara med och berätta.
Det säger Sveriges Radio.</p>
<p>8 SIDOR</p></text><text title="Man häktad för skjutning" author="8 Sidor" url="https://8sidor.se/sverige/2021/07/man-haktad-for-skjutning/" date="2021-07-27 13:46:40" tags="|Sverige|Flemingsberg|skjutning|skjutningar|Visättra|"><p>För några veckor sedan
blev två små barn skjutna
i Flemingsberg nära Stockholm.
Barnen blev skadade,
men de överlevde.</p>
<p>Poliserna tror att barnen
blev skjutna av misstag.
Det kan handla om ett bråk
mellan gäng med brottslingar.</p>
<p>Först blev nio män
tagna av poliserna.
Männen var misstänkta.
Men sedan blev de släppta.
Det fanns inte tillräckligt
med bevis för att hålla
dem inlåsta.</p>
<p>Men nu har poliserna
tagit fast en 25-årig man.
Han är misstänkt
för skjutningen.</p>
<p>På tisdagen blev mannen häktad.
Han ska vara inlåst i en vecka.
Samtidigt ska poliserna
leta mer bevis mot mannen.</p>
<p>8 SIDOR/TT</p></text><text title="Stopp för elsparkcyklar" author="8 Sidor" url="https://8sidor.se/sverige/2021/07/stopp-for-elsparkcyklar/" date="2021-07-28 08:14:09" tags="|Sverige|elsparkcykel|olyckor med elsparkcyklar|"><p>Under sommaren är det populärt
att hyra elsparkcykel.
Men det har varit många olyckor
med elsparkcyklar.
Många olyckor händer
på kvällarna och helgerna.</p>
<p>Företaget Bolt hyr ut elsparkcyklar.
De hyr ut elsparkcyklar i Stockholm,
Göteborg, Malmö och Lund.</p>
<p>Men nu blir det stopp för
att hyra deras elsparkcyklar
på nätterna på fredagar och lördagar.
Företaget hoppas att det
ska minska olyckorna.</p>
<p>Företaget Voi hyr också ut
elsparkcyklar.
De har bestämt att deras elsparkcyklar
bara ska kunna köra
i 15 kilometer i timmen
på nätterna mellan torsdag och söndag.
Annars går de i 20 kilometer i timmen.
Företaget hoppas att det
ska minska olyckorna.</p>
<p>Undersökningar har visat
att många som är med
i olyckor med elsparkcyklar
kör fast de har druckit alkohol.
Många kör utan att ha hjälm.
Bara en av tio som var med
i en olycka hade hjälm.</p>
<p>8 SIDOR/TT</p></text><text title="Översvämningar i Kalmar" author="8 Sidor" url="https://8sidor.se/sverige/2021/07/oversvamningar-i-kalmar/" date="2021-07-28 08:15:12" tags="|Sverige|Kalmar|Ludvika|översvämning|regn|SMHI|sommar|"><p>Det kom kraftigt regn
i södra Sverige på tisdagen.</p>
<p>I Kalmar kom
ett kraftigt åskoväder.
Det blev nästan två tusen blixtnedslag
på kort tid.
Det kom snabbt mycket regn.
Det blev översvämningar på gatorna.</p>
<p>Människor var tvungna
att gå ut från hotell
och köpcentrum.
Butiker blev tvungna att stänga.
Strömmen slutade att fungera
hos många.</p>
<p>Under natten till onsdagen
fortsatte regnet upp över Sverige.
Det fortsatte att regna mycket
på kort tid.
I till exempel Ludvika
var regnet hårt.</p>
<p>På onsdagen fortsätter regnet
ännu längre norrut i Sverige.
Men det är inte längre
lika kraftigt regn,
säger experterna på myndigheten SMHI.</p>
<p>Efter att vädret länge varit soligt
och varmt blir det annorlunda nu.
Onsdagen fortsätter att vara varm
i stora delar av landet.
Men sedan blir det svalare.</p>
<p>– Det blir ostadigt.
Det blir svalare luft
och då blir inte regnet
lika kraftigt,
säger Mattias Lind på SMHI.</p>
<p>8 SIDOR/TT</p></text><text title="– Vi måste rädda naturen" author="8 Sidor" url="https://8sidor.se/varlden/2021/07/vi-maste-radda-klimatet/" date="2021-07-28 08:19:06" tags="|Världen|extremväder|Johan Rockström|jorden|klimatet|klimatkrisen|"><p>Den senaste tiden
har det varit
oväder på flera håll
i världen.</p>
<p>På många platser har det
varit så varmt
att människor haft svårt
att leva.</p>
<p>Hettan har startat bränder
som människor har tvingats
att fly ifrån.</p>
<p>På andra platser i världen
har stora mängder regn
förstört samhällen
och tvingat människor
att lämna sina hem.</p>
<p>Många människor har dött
i det extrema vädret.</p>
<p>Nu har över 10 tusen experter
skrivit under en artikel
i tidningen Bioscience.
De säger att krisen med klimatet
är mycket värre än vad någon
hade kunnat tro.</p>
<p>– Åren mellan 2020 och 2030
avgör framtiden på jorden
för människorna.</p>
<p>Det säger Johan Rockström
till Sveriges Radio.
Han är en av experterna
som skrivit under artikeln.</p>
<p>Experterna mäter
hur bra vår planet mår.
Det gör de genom
att titta på hur till exempel
haven, isarna och skogarna mår.</p>
<p>Experterna säger
att vår planet mår
mycket dåligt.</p>
<p>De säger också
att det är svårt
att veta vad
som kommer hända i framtiden.</p>
<p>Ju sämre planeten mår
desto mer annorlunda
beter sig klimatet.</p>
<p>– Vi måste reagera.
Vi måste börja rädda naturen
i stället för att förstöra den.</p>
<p>Det säger experten Tim Lenton
vid University of Exeter
enligt nyhetsbyrån AFP.</p>
<p>8 SIDOR/TT</p></text><text title="Simone Biles avbröt tävling" author="8 Sidor" url="https://8sidor.se/sport/2021/07/simone-biles-avbrot-tavling/" date="2021-07-28 08:21:29" tags="|Sport|gymnastik|OS i Tokyo 2021|Simone Biles|"><p>Simone Biles från USA
är bäst i världen på gymnastik.
Hon har många guld
från OS och VM.</p>
<p>Nu är hon i Japan
för att tävla i OS.</p>
<p>Många är säkra på
att hon ska vinna.
Hon mår inte bra av det,
berättar hon.
Hon mår psykiskt dåligt.</p>
<p>I tisdags avbröt hon en tävling.</p>
<p>– Jag hade inte kul.
Jag ville vara med i OS
för min egen skull.
Men jag känner att jag
gör det för andra människor,
sa Simone Biles.</p>
<p>Hon ska inte heller vara med
i en tävling på torsdag.
Det är inte säkert att hon
kommer tävla mer i OS.</p>
<p>8 SIDOR/TT</p></text><text title="– Det är så här jag kommer dö" author="8 Sidor" url="https://8sidor.se/varlden/2021/07/det-ar-sa-har-jag-kommer-do/" date="2021-07-28 08:22:05" tags="|Världen|attack mot kongressen|Trump|USA|"><p>Den 6 januari i år
attackerade hundratals
arga människor
USAs riksdag.</p>
<p>Ledare i USA har bestämt
att en undersökning
ska ta reda på
vad det var som hände
den dagen.</p>
<p>Fyra poliser som vaktade riksdagen
har fått berätta om
sina upplevelser.</p>
<p>– Det är så här jag kommer dö,
när jag försvarar den här entrén.</p>
<p>Det sa polisen Aquilino Gonell.
Han började gråta flera gånger
under tiden som han berättade om
den 6 januari.</p>
<p>Poliserna berättade
att de blev slagna
och utsatta för rasism
medan de försökte försvara
riksdagen.</p>
<p>– Det känns som
att jag kom till helvetet
och tillbaka.</p>
<p>Det sa polisen Michael Fanone.</p>
<p>USAs tidigare president
Donald Trump har varit anklagad
för att ha fått människor
att göra attacken.</p>
<p>Men han blev friad för det
i en domstol i februari i år.</p>
<p>8 SIDOR/TT</p></text><text title="Sverige vann sin grupp" author="8 Sidor" url="https://8sidor.se/sport/2021/07/sverige-vann-sin-grupp/" date="2021-07-28 08:23:01" tags="|Sport|fotboll|handboll|OS i Tokyo|OS i Tokyo 2021|"><p>Sveriges damer i fotboll
spelar väldigt bra i OS.
I tisdags vann de mot
Nya Zeeland med 2-0.</p>
<p>Sverige har vunnit alla
tre matcher i sin grupp.
Därför vann de gruppen.</p>
<p>På fredag är det kvartsfinal.
Då spelar Sverige mot Japan.</p>
<p>Det går också bra för Sverige
i handbollen i OS.
Sveriges damer har vunnit
både mot Spanien och Ryssland.
Och Sveriges herrar har spelat
tre matcher och vunnit alla.</p>
<p>8 SIDOR</p></text><text title="Livstids fängelse för skjutning" author="8 Sidor" url="https://8sidor.se/varlden/2021/07/livstids-fangelse-for-skjutning/" date="2021-07-28 08:24:07" tags="|Världen|Atlanta|dödsskjutning i Atlanta|USA|"><p>I mars i år var det en attack
i staden Atlanta i USA.</p>
<p>En ung man gick in
och sköt med vapen
på tre salonger för massage.
Åtta människor dog.
Sex av dem som dog var kvinnor
med asiatisk bakgrund.</p>
<p>Nu har det varit
en rättegång mot mannen.
Han blir dömd till livstids fängelse.</p>
<p>Efter attacken blev det
protester i USA.
Människor protesterade
mot hat och rasism mot asiater.
I USA bor det många människor
som har asiatisk bakgrund.</p>
<p>8 SIDOR/TT</p></text><text title="Två dog i explosion" author="8 Sidor" url="https://8sidor.se/varlden/2021/07/tva-dog-i-explosion/" date="2021-07-28 08:24:56" tags="|Världen|explosion|Leverkusen|Tyskland|"><p>På tisdagen var det en
explosion i en fabrik i Tyskland.
Det hände i staden Leverkusen.</p>
<p>Två människor dog i explosionen.
Men det kan vara fler.
Fem personer är saknade.
De är ännu inte hittade.
Och 31 människor blev skadade.</p>
<p>Explosionen hände i en fabrik
som eldar farliga sopor.</p>
<p>Ännu är det ingen som vet
varför explosionen hände.</p>
<p>8 SIDOR/TT</p></text><text title="Ny utställning om vikingar" author="8 Sidor" url="https://8sidor.se/kultur/2021/07/ny-utstallning-om-vikingar/" date="2021-07-28 08:30:07" tags="|Kultur|Historiska museet|internet|Stockholm|vikingar|"><a href="https://8sidor.se/kultur/2021/07/ny-utstallning-om-vikingar/attachment/web_inrikes-5396/"><img alt="En sten med röda runor." class="attachment-thumbnail size-thumbnail" height="69" src="https://8sidor.se/wp-content/uploads/2021/07/runsten.jpg" width="128" /></a>
<a href="https://8sidor.se/kultur/2021/07/ny-utstallning-om-vikingar/attachment/web_inrikes-5397/"><img alt="En brun trälåda med många verktyg i." class="attachment-thumbnail size-thumbnail" height="69" src="https://8sidor.se/wp-content/uploads/2021/07/verktyg.jpg" width="128" /></a>
<a href="https://8sidor.se/kultur/2021/07/ny-utstallning-om-vikingar/attachment/web_inrikes-5398/"><img alt="Ett halsband ligger på ett lila tyg." class="attachment-thumbnail size-thumbnail" height="69" src="https://8sidor.se/wp-content/uploads/2021/07/halsband.jpg" width="128" /></a>
<p>Många är nyfikna på
vilka vikingarna var.
Historiska museet i Stockholm
har gjort en ny utställning
om vikingar.
Där kommer det fram nya grejer
om vikingar.</p>
<p>Utställningen heter <strong>Vikingarnas värld</strong>.
Det är världens största utställning
om vikingar.
Den går att se gratis
på Historiska museet i Stockholm.
Den går också att se gratis
hemifrån, på internet.</p>
<p>Tiden då människor i Skandinavien
blev kallade för vikingar
var 350 år lång.
Det var från år 750 till år 1100.</p>
<p>Livet ändrade sig mycket
under alla de åren.
Det visar utställningen
med hjälp av 2500 olika saker.
Det är vapen, verktyg,
runstenar och smycken.</p>
<p>Vikingar reste i världen.
De lärde av andra människor.
Det ändrade dem.
Det ändrade deras liv
och hur de gjorde.
Det berättar Gunnar Andersson
och Katherine Hauptman.
De har jobbat med utställningen.</p>
<p>Katherine Hauptman säger
att det finns mycket kvar
att upptäcka om vikingar.
Hon förklarar att sätten
att kolla på saker,
som finns kvar från tiden
då vikingarna levde,
blir ändrade.
Det går då att förstå saker
på nya sätt.</p>
<p>Tidigare har tiden med vikingar
mest handlat om män.
I den nya utställningen handlar det
också om kvinnor.</p>
<p>Under tiden då vikingar levde
ändrade sig religionen.
Den kristna kyrkan blev större.
Det ändrade saker för kvinnor.
Kvinnor fick då lägre värde än män.</p>
<p>Så var det inte bland vikingar.
Kvinnor var då inte bara mammor
som skötte barn och hem.
Kvinnor reste också ut i världen.
De bestämde mycket över handel och krig.
De hade mer makt.</p>
<p><a href="https://vikingar.historiska.se/index.php?l=sv" rel="noopener noreferrer" target="_blank">Gå till den digitala utställningen</a></p>
<p>8 SIDOR/TT</p></text><text title="Fiskar blev släppta i havet" author="8 Sidor" url="https://8sidor.se/sverige/2021/07/fiskar-blev-slappta-i-havet/" date="2021-07-28 09:41:11" tags="|Sverige|haj|hajar|havet|knaggrocka|Lysekil|rocka|rockor|småfläckig rödhaj|"><a href="https://8sidor.se/sverige/2021/07/fiskar-blev-slappta-i-havet/attachment/rockasl%c6%92pp-ut-i-havet-2/"><img alt="Ett par händer håller i en fisk. Bakom syns barn och vuxna som tittar. De står utomhus." class="attachment-thumbnail size-thumbnail" height="69" src="https://8sidor.se/wp-content/uploads/2021/07/fisk3.jpg" width="128" /></a>
<a href="https://8sidor.se/sverige/2021/07/fiskar-blev-slappta-i-havet/attachment/rocksl%c6%92pp-ut-i-havet/"><img alt="Människor står på en brygga vid vattnet. Bakom syns en klippa och himmel som är lite grå." class="attachment-thumbnail size-thumbnail" height="69" src="https://8sidor.se/wp-content/uploads/2021/07/fisk1.jpg" width="128" /></a>
<a href="https://8sidor.se/sverige/2021/07/fiskar-blev-slappta-i-havet/attachment/rockasl%c6%92pp-ut-i-havet/"><img alt="Hon står i ett rum, hon håller i en fisk med händerna och håller den mot en trämåttstock på ett bord." class="attachment-thumbnail size-thumbnail" height="69" src="https://8sidor.se/wp-content/uploads/2021/07/fisk2.jpg" width="128" /></a>
<a href="https://8sidor.se/sverige/2021/07/fiskar-blev-slappta-i-havet/attachment/rockasl%c6%92pp-ut-i-havet-3/"><img alt="Han bär en plastlåda med lock. Det är en fisk i den. Han går på en brygga. Det är folk runtomkring." class="attachment-thumbnail size-thumbnail" height="69" src="https://8sidor.se/wp-content/uploads/2021/07/fisk4.jpg" width="128" /></a>
<a href="https://8sidor.se/sverige/2021/07/fiskar-blev-slappta-i-havet/attachment/rocksl%c6%92pp-ut-i-havet-2/"><img alt="Dykaren är i vattnet. Han har cyklop, snorkel och dykardräkt. Han håller i en platslåda vid ytan av vattnet." class="attachment-thumbnail size-thumbnail" height="69" src="https://8sidor.se/wp-content/uploads/2021/07/fisk5.jpg" width="128" /></a>
<p>Staden Lysekil ligger vid havet
på Västkusten.
I Lysekil finns Havets hus.
Där jobbar forskare.
I akvarium föder de upp fiskar.</p>
<p>I deras akvarium finns sorter
som heter knaggrocka
och småfläckig rödhaj.</p>
<p>Det är fiskar som det finns
för lite av i havet.
Havet är inte längre
en bra plats för dem.
De kan bli skadade
när fiskare är ute och fiskar.</p>
<p>Forskare vill att hajar
och rockor ska
bli bättre skyddade i havet.
Och om havet blir friskare
kan fiskarna må bättre.
Då får de ungar i havet.</p>
<p>Nu har rockor och hajar
från akvariet
blivit släppta i havet.
Många stod på bryggan i Lysekil
och tittade.</p>
<p>Fem hajar blev släppta.
En person bar dem i en låda
från akvariet till havet.
En dykare tog lådan
och släppte ut fiskarna.</p>
<p>Två rockor blev släppta i havet.
Det är första gången
som rockor blir släppta.</p>
<p>– Vi hoppas att det blir
fler rockor och hajar i havet.</p>
<p>Det säger forskaren Helen Sköld.</p>
<p>Innan fiskarna blev släppta
hade de blivit mätta och vägda.
Som vuxen kommer den
smårödfläckiga hajen att bli en meter lång.
Knaggrockan blir ungefär en och en halv meter.
Båda fiskarna lever djupt nere i havet.</p>
<p>8 SIDOR/TT</p></text><text title="Nu blir maten lätt dålig" author="8 Sidor" url="https://8sidor.se/vardags/2021/07/nu-blir-maten-latt-dalig/" date="2021-07-28 12:30:52" tags="|Vardags|bakterier|kyckling|livsmedel|Livsmedelsverket|mat|mögel|rötmånaden|"><p>I Sverige kallas
perioden mellan slutet av juli
och slutet av augusti
för rötmånaden.</p>
<p>Under rötmånaden
är det särskilt stor risk
för att maten blir dålig.</p>
<p>Det beror på
att det brukar vara
varmt och fuktigt
under den perioden.
Det gör att bakterier
och mögel har lättare
att sprida sig.</p>
<p>Jonas Toljander är expert
på bakterier vid Livsmedelsverket.
Han säger att många svenskar
varje år blir sjuka
av något det äter
eller dricker.</p>
<p>Han säger att det är viktigt
att vi inte köper för mycket
färsk mat.
Frukt och bröd blir lätt dåligt
om det ligger framme.</p>
<p>Det är också viktigt
att maten håller rätt temperatur.</p>
<p>– Den kalla maten
ska hållas kall
och den varma maten
ska hållas varm,
säger Jonas Toljander.</p>
<p>Att ha rena händer
och redskap i köket
är också viktigt.</p>
<p>– Använd inte samma redskap
till rå kyckling
som till resten av maten,
säger Toljander.</p>
<p>Ordet rötmånad kommer från
boken Bondepraktikan.
Det är en gammal bok
som kom till Sverige
i slutet av 1600-talet.
I den finns
råd och tips till bönder.</p>
<p>8 SIDOR/TT</p></text><text title="Greta kämpar för klimatet" author="8 Sidor" url="https://8sidor.se/sverige/2021/07/greta-kampar-for-klimatet/" date="2021-07-28 12:56:49" tags="|Sverige|ändringar i klimatet|Fridays for future|Greta Thunberg|klimatet|viruset corona|"><a href="https://8sidor.se/sverige/2021/07/greta-kampar-for-klimatet/attachment/web_inrikes-5402/"><img alt="Hon har shorts och t-shirt och sitter på en bänkoch tittar snett in mot kameran. Bakom syns fler unga som står på ett torg i staden." class="attachment-thumbnail size-thumbnail" height="69" src="https://8sidor.se/wp-content/uploads/2021/07/greta1.jpg" width="128" /></a>
<a href="https://8sidor.se/sverige/2021/07/greta-kampar-for-klimatet/attachment/web_inrikes-5403/"><img alt="På porträttet har hon långt hår som är i en fläta, mörk tröja och hon tittar rakt in i kameran med fast blick." class="attachment-thumbnail size-thumbnail" height="69" src="https://8sidor.se/wp-content/uploads/2021/07/greta2.jpg" width="128" /></a>
<p>Greta Thunberg är känd
för sin kamp att rädda klimatet.
I 154 veckor har hon
ordnat demonstrationer.
De är på fredagar.
Många demonstrerar med henne.</p>
<p>Under tiden med viruset corona
har många demonstrationer
varit på internet.
Men nu är det demonstrationer
på till exempel Mynttorget
i Stockholm igen.
Det är nära riksdagen.</p>
<p>Greta Thunberg tycker att det
är bättre att demonstrera
utanför internet.
Hon tycker att det
är ett starkare sätt.</p>
<p>Greta Thunberg är 18 år.
Alla över 18 år i Sverige
kan vaccinera sig
mot viruset corona.</p>
<p>I veckan har Greta Thunberg
fått den första sprutan
med vaccin mot viruset corona.
Hon hoppas att alla unga
tar vaccinet.</p>
<p>– Det räddar liv,
säger hon på Instagram.</p>
<p>Hon är också med i en reklam
för att ta vaccin.</p>
<p>– Det är för en bra sak.</p>
<p>Greta Thunberg tycker att unga
som tar vaccin
hjälper till att skydda äldre
mot att bli sjuka av viruset.</p>
<p>– Och jag hoppas att äldre
tar ansvar för att skydda yngre
när det handlar om klimatet,
säger Greta Thunberg.</p>
<p>Hon säger att det är viktigt
att kampen för klimatet fortsätter.
Hon tycker att det fortfarande
inte finns något som visar
att det blir bättre med klimatet.</p>
<p>– Det kanske verkar som
att vi bara klagar
eftersom vi mest pratar om
det negativa, säger Greta Thunberg.</p>
<p>Hon vill att många är med
och demonstrerar.
Många tillsammans blir
en stark kraft som kan få
saker att ändras, förklarar hon.</p>
<p>Hon säger att det är politiker
som har mest ansvar för
att ändra på saker
som gör klimatet bättre.</p>
<p>– Det är en stor fråga.
Lösningen på krisen med klimatet
är inte bara en lösning.
Det är så många lösningar
att de inte går att räkna.</p>
<p>Hon säger att människor gärna vill
att lösningarna för klimatet
ska vara sådana
att vi kan fortsätta leva
som vi gör.</p>
<p>Men Greta Thunberg tror att vi
måste ändra sättet som vi lever
för att rädda klimatet.
Hon säger att vi måste förstå
att klimatet är en kris.</p>
<p>Viruset corona har också gjort
att världen är i en kris.
Människor måste göra på andra sätt
än vanligt för att stoppa smittan.
Och så måste vi tänka
om krisen med klimatet också,
tycker hon.</p>
<p>Greta Thunberg tror
att kampen för klimatet
kommer att behöva fortsätta länge.
Och hon tänker fortsätta demonstrera.</p>
<p>– Så länge det behövs
och så länge jag mår bra av det
kommer jag fortsätta kämpa, säger hon.</p>
<p>Efter sommaren ska Greta Thunberg
fortsätta skolan.
Hon har två år kvar på gymnasiet.</p>
<p>8 SIDOR/TT</p></text><text title="Varning för regn" author="8 Sidor" url="https://8sidor.se/sverige/2021/07/varning-for-regn/" date="2021-07-29 07:28:42" tags="|Sverige|Dalarna|Gästrikland|Hälsingland|regn|regnoväder|SMHI|sommar|väder|"><p>Den här veckan har det
kommit mycket regn i södra Sverige.
Det har blivit översvämningar.
Bland annat i Kalmar
och Kristianstad.</p>
<p>Nu är det varning
för mycket regn
i mitten av Sverige.</p>
<p>I dag torsdag ska det komma
mycket regn i Dalarna,
Gävleborg, Västernorrland
och Jämtlands län.
Det kan bli översvämningar.</p>
<p>– Det kan bli översvämningar
på vägar och i källare i hus.
Det kan vara bra att flytta på saker
i källaren som du är rädd om.</p>
<p>Det säger Emelie Karlsson
till Sveriges Radio.
Hon är expert på väder
och jobbar på myndigheten SMHI.</p>
<p>Regnet ska minska
på fredagen.</p>
<p>8 SIDOR</p></text><text title="Ny järnväg i norra Sverige" author="8 Sidor" url="https://8sidor.se/sverige/2021/07/ny-jarnvag-i-norra-sverige/" date="2021-07-29 07:36:25" tags="|Alla Väljare|Sverige|Botniabanan|järnväg|Luleå|Norrbotniabanan|tåg|Umeå|"><p>För ungefär tio år sedan
öppnade Botniabanan.
Det är en järnväg som går
mellan Kramfors och Umeå
i norra Sverige.
Det är tåg som kör där.</p>
<p>Det har länge varit prat
om att det ska bli mer järnväg.
Från Umeå till Luleå.
Den järnvägen kallas
för Norrbotniabanan.</p>
<p>Folk har börjat att bygga den.
Men allt har inte varit
helt klart.</p>
<p>Nu säger regeringen
att det är dags.
Hela Norrbotniabanan
ska byggas.
Järnvägen mellan
Umeå och Luleå kan vara
klar om ungefär 20 år.</p>
<p>Norrbotniabanan
kommer att kosta
29 miljarder kronor att bygga.</p>
<p>8 SIDOR/TT</p></text><text title="Läkare sålde falska tester" author="8 Sidor" url="https://8sidor.se/sverige/2021/07/lakare-salde-falska-tester/" date="2021-07-29 07:37:04" tags="|Sverige|coronatester|domstol|fängelse|Göteborg|läkare|Tingsrätten|viruset corona|"><p>En läkare i Göteborg
blir nu dömd till fängelse.</p>
<p>Läkaren jobbade på
ett privat företag i Göteborg.
Människor kom till företaget
för att testa
om de hade corona.</p>
<p>De ville testa sig och få bevis
på att de var friska
för att kunna resa utomlands.
De fick betala pengar
för att få testerna gjorda.</p>
<p>Läkaren gjorde tester på människorna.
Men han undersökte aldrig testerna.
Han gav svar på tester
utan att veta det riktiga svaret.
Han skrev falska papper
till människorna.</p>
<p>Läkaren har blivit dömd
av domstolen tingsrätten.
Han blir dömd
för att ha lurat människor
och för att ha skrivit falska papper.</p>
<p>Domstolen säger
att det är extra allvarligt
att en läkare har lurat människor
under tiden med viruset
för att tjäna pengar.</p>
<p>Läkaren blir dömd
till fängelse i ett år.</p>
<p>8 SIDOR/TT</p></text><text title="– Jag ser allvarligt på det här" author="8 Sidor" url="https://8sidor.se/sverige/2021/07/jag-ser-allvarligt-pa-det-har/" date="2021-07-29 08:00:10" tags="|Sverige|diskriminering|Diskrimineringsombudsmannen|läkare|rasism|tandläkare|"><p>Tidigare i veckan
gjorde journalister
på tidningen Dagens Nyheter
ett stort avslöjande.</p>
<p>De kunde visa
att patienter på många ställen
i Sverige fick önska
att bara gå till
etniskt svenska läkare
eller tandläkare.</p>
<p>Förbunden för läkare och tandläkare
är arga över
att så många ställen sa ja
till att välja bort läkare.
Det är rasism.</p>
<p>Nu ska myndigheten
Diskrimineringsombudsmannen, DO,
prata med de som bestämmer
i Sveriges regioner.</p>
<p>– Jag ser allvarligt på det här.
Vi kommer att göra något.</p>
<p>Det säger Lars Arrhenius
som är chef för DO.</p>
<p>Det är regionerna i Sverige
som är ansvariga för människors vård.</p>
<p>DO ska prata med regionerna
om rasism inom vården.</p>
<p>Många regioner har råd
som säger att patienter
inte får välja läkare
beroende på vilken hudfärg
eller vilket namn som läkaren har.</p>
<p>Nu ska DO se varför
regionerna inte verkar
följa sina egna råd.</p>
<p>– Vi ska prata med regionerna
för att se vad DO kan göra
för att lösa problemen,
säger Lars Arrhenius.</p>
<p>Det är ett vanligt problem
att människor känner
sig orättvist behandlade
på grund av hur de ser ut
eller vilket namn de har.
Så är det inom flera områden
i samhället.</p>
<p>Det är vanligt att människor
anmäler sådana orättvisor
till DO, berättar Lars Arrhenius.</p>
<p>8 SIDOR/TT</p></text><text title="Åklagare undersöker översvämning" author="8 Sidor" url="https://8sidor.se/varlden/2021/07/aklagare-undersoker-oversvamning/" date="2021-07-29 08:22:14" tags="|Världen|Belgien|domare|översvämningar|"><p>Belgien har haft stora översvämningar
efter oväder med mycket regn.
Det hände för ett par
veckor sedan.</p>
<p>Floder svämmade över
och hus och vägar
blev förstörda.
Minst 38 människor dog.</p>
<p>Nu ska en åklagare undersöka
om någon gjorde något fel
när det blev översvämningar.
Kanske skulle någon ha kunnat förstå
att det var risk för olyckorna.</p>
<p>I Belgien har människor sagt
att informationen
när översvämningarna började
var för dålig.
Vissa personer säger
att de inte fick någon varning alls
att det skulle kunna
bli översvämning där de bodde.</p>
<p>När åklagare är färdig med undersökningen
kan det bli människor
som blir straffade.</p>
<p>En åklagare jobbar med
att undersöka brott.</p>
<p>8 SIDOR/TT</p></text><text title="Jorden hinner inte göra nytt" author="8 Sidor" url="https://8sidor.se/varlden/2021/07/jorden-hinner-inte-gora-nytt/" date="2021-07-29 08:25:42" tags="|Världen|jordens resurser|klimatet|miljö|miljö och klimat|miljön|resurser|"><p>Varje år så kan jorden
skapa en massa saker.
Djur, växter, skog, olja
och mycket annat.</p>
<p>Men människor i världen
använder för mycket av jorden.
Det handlar till exempel
om hur mycket skog vi hugger ner,
hur mycket vi fiskar
och hur mycket olja och bensin
som vi använder.</p>
<p>Jorden måste hinna
återhämta sig och göra nytt.
Men jorden hinner inte det.
Vi använder för mycket.
Vi använder mer saker på ett år
än vad jorden hinner göra nytt.</p>
<p>Den här dagen, 29 juli,
har vi redan använt allt
av vad som jorden hinner göra
för ett helt år.</p>
<p>Människor i rika länder
använder mer av jorden
än människor i fattiga länder.</p>
<p>– Vi i Sverige lever ungefär
som om vi hade fyra jordklot.</p>
<p>Det säger Ola Hansén
som jobbar på
Världsnaturfonden.</p>
<p>För att spara på jorden
behöver vi använda
mindre olja och bensin
och hugga ner mindre skog.</p>
<p>Det är organisationen
Global Footprint Network
som har räknat ut
hur mycket vi använder.</p>
<p>8 SIDOR/TT</p></text><text title="Mycket smitta i Thailand" author="8 Sidor" url="https://8sidor.se/varlden/2021/07/mycket-smitta-i-thailand/" date="2021-07-29 08:26:45" tags="|Världen|Australien|corona|Covid-19 .|Japan|Thailand|viruset corona|"><p>Det är svårt läge
med viruset corona
i Thailand just nu.</p>
<p>Det senaste dygnet
har minst 17 tusen personer
blivit smittade av viruset.</p>
<p>Under samma dygn
har 165 smittade personer dött.</p>
<p>Nu bygger landet om
ett stort lager
till ett sjukhus.
Det ligger vid flygplatsen
i huvudstaden Bangkok.</p>
<p>Sjukhuset ska ha plats för
nästan två tusen sjuka.</p>
<p>Myndigheterna i landet
har börjat använda
tåg med sovvagnar
för att köra sjuka människor
till andra delar av landet.</p>
<p>Smittan av corona
är också hög i Japan.
Sjukhusen i huvudstaden Tokyo
har det svårt just nu.</p>
<p>Samtidigt pågår de
olympiska spelen, OS,
i staden.
Flera personer
som jobbar med OS
har blivit smittade.</p>
<p>Och i Australien
fortsätter landets
största stad Sydney
att vara stängd.</p>
<p>Landet försöker
stoppa spridningen
av varianten av viruset
som kallas för delta.</p>
<p>8 SIDOR/TT</p></text><text title="Unga får rösta i kyrkovalet" author="8 Sidor" url="https://8sidor.se/alla-valjare/2021/07/unga-far-rosta-i-kyrkovalet/" date="2021-07-29 09:54:41" tags="|Alla Väljare|16-åringar|demokrati|demokrati 100|demokrati 100 år|kyrkovalet|Sigge Eriksson|Sveriges ungdomsråd|"><a href="https://8sidor.se/alla-valjare/2021/07/unga-far-rosta-i-kyrkovalet/attachment/sigge/"><img alt="Han tittar in i kameran, han sitter på ett kafé, han har mörkt kort hår och en beige tröja." class="attachment-thumbnail size-thumbnail" height="69" src="https://8sidor.se/wp-content/uploads/2021/07/sigge.jpg" width="128" /></a>
<a href="https://8sidor.se/web_inrikes-1910/"><img alt="De är i en vallokal. En kvinna och ett barn står framför ett bord där en man tar emot röstsedel. En grön skärm syns i förgrunden." class="attachment-thumbnail size-thumbnail" height="69" src="https://8sidor.se/wp-content/uploads/2017/08/170823_kyrkoval.jpg" width="128" /></a>
<p>I höst är det kyrkoval.
Det är enda valet i Sverige
där 16-åringar får rösta.</p>
<p>16-åringar har fått rösta
i kyrkoval i Sverige
sedan år 2001.</p>
<p>Kyrkovalet är det första valet
som Sigge Eriksson får rösta i.
Det ska han göra.</p>
<p>– Det är ett ansvar
att vara med och välja
vilka som ska bestämma,
säger Sigge Eriksson.</p>
<p>Han tycker att 16-åringar
borde få rösta
i alla val i Sverige.</p>
<p>– Unga ska få vara med mer
i demokratin, säger han.</p>
<p>Sigge Eriksson är med i organisationen
Sveriges Ungdomsråd.
Han är med i ledningen.
Han är vice ordförande.</p>
<p>Sveriges Ungdomsråd jobbar för
att unga ska få vara med
och bestämma mer i samhället.
De tycker att 16- och 17-åringar
ska få rösta och kunna vara politiker.
Det finns över 200 tusen
16- och 17-åringar i Sverige.</p>
<p>– Unga ska få göra
sina röster hörda.
Unga ska få vara med tidigt,
säger Sigge Eriksson.</p>
<p>Han tror att unga
som får makt på riktigt
i demokratin
blir mer intresserade.</p>
<p>– Vuxna har en idé om
att unga inte vill vara med.
Men unga vill vara med.
Unga kan saker och unga har koll,
säger han.</p>
<p>I flera undersökningar om demokratin
har experter sagt
att Sverige borde testa
att låta 16-åringar rösta.
Kanske i ett val i någon kommun
till att börja med.</p>
<p>Men inget har hänt.
Sigge Eriksson tror inte
att det hinner ändra sig
till valet år 2022 heller.</p>
<p>– Då måste lagen
bli ändrad först, säger han.</p>
<p>I valet till riksdagen,
regionen och kommunen
måste du vara 18 år
för att få rösta.</p>
<p>MARIE HILLBLOM</p></text><text title="Duplantis motståndare är smittad" author="8 Sidor" url="https://8sidor.se/sport/2021/07/duplantis-motstandare-ar-smittad/" date="2021-07-29 11:14:35" tags="|Sport|Armand Duplantis|friidrott|Japan|OS i Tokyo 2021|stavhopp|viruset corona|"><p>Armand Duplantis tävlar
i stavhopp för Sverige.
Han ska tävla
i OS på lördag.</p>
<p>Armand Duplantis
är bäst i världen.
Många tror att han
ska ta guld.</p>
<p>En av Duplantis största motståndare
i OS heter Sam Kendricks.
Han tävlar för USA.</p>
<p>Men Kendricks kommer inte
att tävla på lördag.
Han har blivit smittad
av viruset corona.</p>
<p>– Det är läskigt, säger Armand Duplantis.</p>
<p>Han skulle ha träffat
Kendricks i går, onsdag.
Men det blev inte så.
Armand Duplantis flickvän ringde.
De pratade i telefon
och han missade mötet.</p>
<p>– Jag hade tur
som inte träffade honom,
säger Armand Duplantis.</p>
<p>Alla som tävlar i OS
blir testade för viruset corona
många gånger.</p>
<p>På onsdagen var det
tre som tävlar i OS
som fick veta
att de är smittade.</p>
<p>Hittills har 193 personer
som har med OS att göra
fått svar att de är smittade.</p>
<p>OS i Tokyo skulle ha varit
förra året.
Men viruset corona gjorde
att OS blev flyttat till i år.</p>
<p>Många tycker att OS borde
ha blivit stoppat i år också.
Viruset finns kvar.</p>
<p>I Tokyo och i resten av Japan
ökar just nu smittan
av viruset corona.</p>
<p>8 SIDOR/TT</p></text><text title="Tolv män blir dömda efter mord" author="8 Sidor" url="https://8sidor.se/sverige/2021/07/tolv-man-blir-domda-efter-mord/" date="2021-07-29 13:03:37" tags="|Sverige|brott med gäng|dödskjutning|dödsskjutningar|Gamlestaden|gäng med brottslingar|Göteborg|"><p>I maj förra året
blev en man skjuten
i Gamlestaden i Göteborg.
Mannen blev skjuten ute på gatan.
Han dog. Han var 33 år.</p>
<p>Det kan handla om en strid
mellan två gäng.
Mannen som dog
ska ha varit ledare
för ett av gängen.</p>
<p>Poliserna tog fast många män.
De var misstänkta
för att ha varit med
om skjutningen.</p>
<p>Nu har det varit en rättegång
mot 16 män.
Rättegången har varit i domstolen
Göteborgs tingsrätt.</p>
<p>Rättegången har tagit lång tid.
Den började i mars i år.
Nu har domstolen bestämt
hur straffen blir.</p>
<p>Ingen blir dömd
för mord på mannen.
Men tolv av männen blir dömda
för medhjälp till mord
och för att ha planerat mord
på tre andra personer.</p>
<p>Fyra av männen blir dömda
till fängelse på livstid.</p>
<p>– Det är ett allvarligt brott.</p>
<p>Det säger Robert Eneljung.
Han är domare i tingsrätten.</p>
<p>Tingsrätten vet inte
vem det var som höll
i vapnet som dödade mannen.
Därför kan ingen
bli dömd för mord.</p>
<p>Men tingsrätten har sett
att männen länge hade planerat
att döda 33-åringen.</p>
<p>Skjutningen var som en avrättning,
säger tingsrätten.
Mannen blev skjuten
med nio skott på gatan.
Det hände när han
var på väg till en fest.</p>
<p>De tolv dömda männen
ska betala skadestånd.
till mannens familj.
De ska betala
en halv miljon kronor.</p>
<p>En trettonde man blir dömd
för att ha planerat mord
på en släkting till 33-åringen.</p>
<p>Tre personer som var med
i rättegången blir friade.
Tingsrätten säger
att de inte har gjort något brott.</p>
<p>8 SIDOR/TT</p></text><text title="Hälften har fått två sprutor" author="8 Sidor" url="https://8sidor.se/sverige/2021/07/varannan-har-fatt-tva-sprutor/" date="2021-07-29 14:30:08" tags="|Sverige|16-åringar|coronavaccin|delta|spruta|vaccination|viruset corona|"><p>Sedan slutet av december förra året
har människor i Sverige
fått vaccin mot viruset corona.
De äldsta har fått vaccin först.</p>
<p>Nu har ungefär 4 miljoner
vuxna i Sverige fått
två sprutor vaccin.
Det är hälften av alla vuxna.</p>
<p>För att få ett bra skydd
mot viruset corona
behöver människor
ta två sprutor med vaccin.</p>
<p>Experterna vill att människor
fortsätter att vaccinera sig.
För att Sverige ska ha ett bra motstånd
mot viruset så vill experterna
att minst 70 procent
av alla vuxna ska vara
vaccinerade med två sprutor.
Då får viruset svårare att sprida sig.</p>
<p>Experterna tror att 70 procent
kan vara vaccinerade
med två sprutor innan hösten.</p>
<p>Från den 9 augusti
ska också 16-åringar
och 17-åringar kunna få vaccin.</p>
<p>Men en av tio personer över 16 år
tänker säga nej till vaccin.
Det visar en undersökning
från Folkhälsomyndigheten.</p>
<p>Den som har fått två sprutor vaccin
ska också ha bra skydd
mot den variant av viruset
som kallas delta.</p>
<p>En del experter säger att 90 procent
av alla över 16 år
behöver vara vaccinerade
om spridningen av delta
ska bli stoppad.</p>
<p>8 SIDOR/TT</p></text><text title="Biles och Osaka får stöd" author="8 Sidor" url="https://8sidor.se/sport/2021/07/biles-och-osaka-far-stod/" date="2021-07-30 07:18:29" tags="|Sport|gymnastik|Naomi Osaka|OS i Tokyo 2021|psykisk hälsa|psykisk ohälsa|Simone Biles|"><a href="https://8sidor.se/tokyo-olympics-artistic-gymnastics-2/"><img alt="En närbild på Simone Biles. Hon tittar snett uppåt i bilden. Hon har håret uppsatt i en tofs." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210729_biles.jpg" width="128" /></a>
<a href="https://8sidor.se/tokyo-olympics-tennis/"><img alt="Från en match i tennis. Naomi Osaka är på väg att slå till bollen. Hon har röda kläder och en röd keps." class="attachment-thumbnail size-thumbnail" height="69" src="https://8sidor.se/wp-content/uploads/2021/07/210729_osaka.jpg" width="128" /></a>
<p>Just nu är det OS i Tokyo.
Många pratar om tävlingarna.
Men många pratar också
om idrottarna Simone Biles
och Naomi Osaka.</p>
<p>Simone Biles kommer från USA.
Hon tävlar i gymnastik.
Hon har hoppat av
flera av sina tävlingar i OS.
Hon ska inte vara med.</p>
<p>Hon säger att hon
mår dåligt psykiskt.
Hon känner en stor press
att göra andra nöjda,
har hon sagt.</p>
<p>Naomi Osaka kommer från Japan.
Hon spelar tennis.
Tidigare har hon pratat
om att hon mår dåligt ibland.</p>
<p>Många tycker att det är bra
att Biles och Osaka vågar prata om
att de mår dåligt ibland.
Det är ganska ovanligt
att kända idrottare
pratar om det.</p>
<p>Simone Biles tackar för stödet.
Hon säger att hon blev
inspirerad av Naomi Osaka.
När Naomi Osaka vågade prata
så hjälpte det Simone Biles
att våga prata.</p>
<p>8 SIDOR</p></text><text title="Nytt ord för semester" author="8 Sidor" url="https://8sidor.se/vardags/2021/07/nytt-ord-for-semester/" date="2021-07-30 07:34:55" tags="|Vardags|camping|cykling|hemester|semester|sommar|vandring|viruset corona|"><a href="https://8sidor.se/vardags/2021/07/nytt-ord-for-semester/attachment/web_inrikes-5404/"><img alt="Hon står utomhus på en camping, omgiven av husvagnar. Hon sträcker armarna mot luften." class="attachment-thumbnail size-thumbnail" height="69" src="https://8sidor.se/wp-content/uploads/2021/07/camping.jpg" width="128" /></a>
<a href="https://8sidor.se/vardags/2021/07/nytt-ord-for-semester/attachment/tt-enk%c6%92t-b%c3%b7dasand/"><img alt="Bilden är tagen utomhus. En familj med mamma, pappa, barn står framför en byggnad på en camping." class="attachment-thumbnail size-thumbnail" height="69" src="https://8sidor.se/wp-content/uploads/2021/07/familj.jpg" width="128" /></a>
<p>I Sverige har den som jobbar
rätt till semester.
Lagen säger
att du har rätt till
fem veckor med semester
varje år.
På sommaren har den som jobbar
rätt att ta semester
fyra veckor i rad.</p>
<p>Under tiden med viruset corona
har människor börjat kalla semester
för ett nytt ord.
Ordet är <strong>hemester</strong>.</p>
<p>Hemester betyder
att ha semester
nära hemmet.</p>
<p>För att stoppa viruset corona
från att sprida sig har vi regler.
Reglerna säger att vi ska
fortsätta att hålla avstånd.
Vi ska inte träffa
för många människor.</p>
<p>Fram till början av juni
var det förbjudet
att resa utomlands.
Nu är det okej.</p>
<p>Men många väljer ändå
att vara i Sverige på semestern.</p>
<p>– Vi har ett hus i Thailand.
Men det kändes inte okej
att resa dit.</p>
<p>Det säger Linda, Preben
och Inez Neshem från Norrköping.
De har åkt till Öland
på sin semester.
De campar på campingplatsen Böda.
Det är den största campingen
i norra Europa.
Många fler än vanligt
är på Böda och campar.</p>
<p><strong>Vad gör människor på sin hemester?</strong></p>
<ul>
<li>Många campar.</li>
<li>Många vandrar i fjällen.</li>
<li>Många cyklar.</li>
</ul>
<p>Vad gör du på din hemester?
Berätta gärna i en kommentar.</p>
<p>8 SIDOR/TT</p></text><text title="Museum ska visa en skatt" author="8 Sidor" url="https://8sidor.se/kultur/2021/07/museum-ska-visa-en-skatt/" date="2021-07-30 07:38:15" tags="|Kultur|arkeologi|bronsåldern|historia|Lödöse|museum|smycken|"><p>En man var ute
och orienterade i skogen
utanför Alingsås.
Det var i april i år.
Han hittade en skatt i skogen.
Det var ungefär 50 saker.
Nästan alla saker
var av brons.
Det var saker från bronsåldern.
Bronsåldern var för mer
än två tusen år sedan.</p>
<p>Nu är det bestämt
att flera saker från skatten
kommer att bli visade
på museet i Lödöse.
Lödöse ligger också Västra Götaland.
Precis som Alingsås
där skatten blev hittad.</p>
<p>Besökare på museet
ska snart kunna se
till exempel fyra halsringar,
två nålar och en kedja
från skatten.</p>
<p>– Det är vackra saker.
De är väldigt väl bevarade.</p>
<p>Det säger Christian Mühlenbock.
Han är chef på museet.
Han säger att många är intresserade av
att få komma och titta på sakerna.</p>
<p>8 SIDOR/TT</p></text><text title="Skogen brinner i Finland" author="8 Sidor" url="https://8sidor.se/varlden/2021/07/skogen-brinner-i-finland/" date="2021-07-30 07:46:01" tags="|Världen|Finland|Gotland|helikopter|Norrland|skogsbrand|Södermanland|"><p>Det brinner i skogen
i Finland.
Bränderna är i skogen
i Kalajoki i området
som heter Norra Österbotten.</p>
<p>Det är den största branden
på 50 år.
Det berättar finska nyhetsredaktionen Yle.
Bränderna kan bli ännu större
eftersom det blåser mycket.
Det kan göra att elden
kan sprida sig.</p>
<p>250 personer jobbar
med att släcka bränderna.
Personal från andra delar av Finland
är på väg för att hjälpa till.</p>
<p>Svenska myndigheten MSB har sagt
att Sverige kan skicka personal
till Finland
om de behöver hjälp att släcka.
Men än har inte Sverige
skickat personal till Kalajoki
vad 8 Sidor vet.</p>
<p>Sverige har helikoptrar och flygplan
som släcker bränder från luften.</p>
<p>Sverige har just nu tio helikoptrar
och fyra flygplan
som är beredda att släcka eld.
De finns i norra Sverige.
Där har det varit bränder i skogen.</p>
<p>Det finns också två helikoptrar
i Västerås.
De är beredda att släcka eld.
Det är stor risk att det
kan bli brand i skogarna
i Södermanland och på Gotland.</p>
<p>8 SIDOR</p></text><text title="Oväder över landet" author="8 Sidor" url="https://8sidor.se/sverige/2021/07/ovader-over-landet/" date="2021-07-30 07:51:43" tags="|Sverige|åska|Kristianstad|Lysekil|Orust|oväder|regn|sommar|tåg|västkusten|"><p>Sedan i går, torsdag,
har det regnat mycket
på flera håll
i Sverige.</p>
<p>På västkusten
har vissa kommuner längs kusten
fått problem.</p>
<p>– Det har hänt mycket
på grund av vädret under natten.
Det är framför allt
många larm om skador på hus.</p>
<p>Det säger Mikael Svantesson
till tidningen Bohuslänningen.
Han jobbar vid räddningstjänsten
i Uddevalla.</p>
<p>Han säger att läget är svårt
i kommuner som Lysekil och Orust.</p>
<p>Tidningen Göteborgs-Posten
har pratat med André Vajking
vid räddningstjänsten
i norra Bohuslän.</p>
<p>– Det är hundratals bilar
som står under vatten.
Det är otäckt och mycket skador,
säger han till tidningen.</p>
<p>Ovädret har gjort
att det har blivit problem
på flera platser i landet.</p>
<p>Nyhetsbyrån TT skriver
att åska har startat
en brand i skogen i Västernorrland.
Kraftigt regn har gjort
att ett sjukhus har blivit
översvämmat i Kristianstad.</p>
<p>Det är stopp i trafiken för tåg
mellan Göteborg och Falun.
En bit av banan till tåget
har blivit bortspolad av regnet.
Det hände mellan
Ställdalen och Hällefors.</p>
<p>Tågen ska börja köra igen
vid klockan 15 på fredagen.</p>
<p>8 SIDOR</p></text><text title="Kris i Tunisien" author="8 Sidor" url="https://8sidor.se/varlden/2021/07/kris-i-tunisien/" date="2021-07-30 08:24:57" tags="|Världen|protester i Tunisien|Tunisien|"><p>Det är oroligt i landet
Tunisien i Afrika.</p>
<p>Människor har protesterat
mot regeringen.
Tunisiens president
har tvingat flera
i regeringen att sluta.</p>
<p>Kritiker säger att presidenten
har gjort en kupp i landet.
Men presidenten säger
att det inte stämmer.
Han säger att han får
ändra i politiken
om landet är i en kris.</p>
<p>– Ingen har blivit gripen
av poliser.
Ingen har förlorat sina rättigheter.
Vi har följt lagen,
säger presidenten Kaïs Saied.</p>
<p>Nu väntar människor på
vad presidenten ska göra
för att lösa krisen.</p>
<p>Både EU och USA har sagt
att de är oroliga över
vad som händer i Tunisien.</p>
<p>8 SIDOR/TT</p></text><text title="Minister pratar om bikini" author="8 Sidor" url="https://8sidor.se/sverige/2021/07/minister-pratar-om-bikini/" date="2021-07-30 09:01:05" tags="|Alla Väljare|Sverige|Amanda Lind|beachhandboll|bikini|Elisabeth Seitz|gymnastik|Norge|OS i Tokyo 2021|Tyskland|"><a href="https://8sidor.se/sverige/2021/07/minister-pratar-om-bikini/attachment/web_inrikes-5410/"><img alt="Hon sitter vid ett bord utomhus. Det är mikrofoner på bordet. Hon har uppsatta flätor på huvudet och en ljus, långärmad klänning." class="attachment-thumbnail size-thumbnail" height="69" src="https://8sidor.se/wp-content/uploads/2021/07/amandal.jpg" width="128" /></a>
<a href="https://8sidor.se/sverige/2021/07/minister-pratar-om-bikini/attachment/switzerland-gymnastics-championships/"><img alt="Hon hoppar i luften, hon har en svartrosa dräkt med långa ben och långa ärmar. Håret är i en hästsvans som flyger upp il luften i hoppet." class="attachment-thumbnail size-thumbnail" height="69" src="https://8sidor.se/wp-content/uploads/2021/07/helkropp.jpg" width="128" /></a>
<p>I sporten beachhandboll
måste kvinnor spela
i sport-bh och bikini-trosor.
Det blir som en bikini.</p>
<p>Många tycker att det är fel
med regeln som säger
att kvinnor måste spela i bikini.</p>
<p>– Regeln är fel.
Kvinnor måste inte ha sådana kläder
för att kunna spela sin sport.</p>
<p>Det säger Amanda Lind.
Hon är minister i regeringen.
Hon kommer
att prata om det här
med andra ministrar
från de nordiska länderna.</p>
<p>Kvinnorna i det norska laget
i beachhandboll protesterade
mot regeln om bikini.
De fick betala pengar i böter
för att de spelade i shorts.</p>
<p>Artisten Pink har sagt
att hon vill betala pengarna
åt de norska spelarna.
Pink tycker också
att regeln är fel.</p>
<p>Många är arga på
att dräkter för kvinnor
är små i många sporter.
Kvinnornas kroppar
blir ofta väldigt nakna.</p>
<p>De tyska gymnasterna
tävlar i dräkter med långa ben
och långa ärmar
i tävlingarna i OS.
Det är en protest.
I gymnastik tävlar kvinnor ofta
i dräkter där benen är nakna.</p>
<p>– Vi vill visa att alla kvinnor
borde ha på sig
vilka kläder de vill.</p>
<p>Det säger gymnasten Elisabeth Seitz.
Hon tävlar för Tyskland i OS.</p>
<p>8 SIDOR/TT</p></text><text title="Smittan ökar igen" author="8 Sidor" url="https://8sidor.se/sverige/2021/07/smittan-okar-igen-2/" date="2021-07-30 11:33:12" tags="|Sverige|Anders Tegnell|Folkhälsomyndigheten|smitta|viruset corona|"><p>Smittan med viruset corona
har minskat mycket i Sverige
under våren.
Den är fortfarande
väldigt mycket lägre
än vad den har varit.</p>
<p>Men nu börjar smittan öka.
Antalet människor
som blev smittade med viruset
ökade med 40 procent
från en vecka till nästa.</p>
<p>– Vi har en ökning av smitta.
Men det är fortfarande
på väldigt låga nivåer.</p>
<p>Det säger Anders Tegnell
som jobbar på Folkhälsomyndigheten.</p>
<p>Det är fler smittade
i de stora städerna.
Men smittan finns
i hela landet.</p>
<p>Det är mest smitta
av varianten av viruset
som kallas delta.</p>
<p>Det är högre smitta
bland unga människor,
från 10 år upp till 39 år.</p>
<p>Anders Tegnell säger att människor
inte ska tro
att smittan är slut.
Vi måste fortsätta
att följa reglerna
som minskar smitta.</p>
<p>– Det är viktigt att fortsätta
att hålla avstånd,
att undvika trängsel
och att testa sig
om man har symtom, säger han.</p>
<p>Experterna ser att många
blir smittade när de är utomlands.
Experterna säger att människor
som är på resa
också ska följa reglerna
för att minska smitta.</p>
<p>De som kommer hem
ska bara träffa väldigt få personer
den första veckan de är hemma
i Sverige igen.
Då minskar risken att smitta fler.</p>
<p>8 SIDOR</p></text><text title="Sverige till semifinal i OS" author="8 Sidor" url="https://8sidor.se/sport/2021/07/sverige-till-semifinal-i-os/" date="2021-07-30 11:57:00" tags="|Sport|fotboll|OS i Tokyo 2021|"><p>De svenska damerna i fotboll
har spelat väldigt bra i OS.
De har vunnit varje match.</p>
<p>Och på fredagen vann de igen.
Sverige vann mot Japan med 3-1.</p>
<p>Magdalena Eriksson
och Stina Blackstenius
gjorde mål för Sverige.
Och Kosovare Asllani
gjorde ett mål på straff.</p>
<p>Nu är Sverige klara
för semifinal.
Där ska de spela
mot Australien.</p>
<p>Semifinalen är på måndag
den 2 augusti.</p>
<p>Sverige har redan spelat
mot Australien en gång i OS.
Det var förra veckan.
Då vann Sverige med 4-2.</p>
<p>8 SIDOR</p></text><text title="Han cyklade till Turkiet" author="8 Sidor" url="https://8sidor.se/sverige/2021/08/han-cyklade-till-turkiet/" date="2021-08-02 07:04:56" tags="|Sverige|Afghanistan|cykla|Naser Ferozi|"><a href="https://8sidor.se/sverige/2021/08/han-cyklade-till-turkiet/attachment/webbnaser1/"><img alt="Han står vid sin cykel och sträcker armarna mot luften. Han står på en väg. Ovanför finns en vägskylt. Himlen är blå." class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser1.jpg" width="128" /></a>
<a href="https://8sidor.se/sverige/2021/08/han-cyklade-till-turkiet/attachment/webbnaser5/"><img alt="Han har vit tröja och vit keps och står vi sin cykel. Han är vänd mot tre personer som är vid ett bord utomhus." class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser5.jpg" width="128" /></a>
<a href="https://8sidor.se/sverige/2021/08/han-cyklade-till-turkiet/attachment/webbnaser2/"><img alt="Ett litet tält och en cykel står på en gräsäng. Omkring finns skog." class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser2.jpg" width="128" /></a>
<a href="https://8sidor.se/sverige/2021/08/han-cyklade-till-turkiet/attachment/webbnaser3/"><img alt="En cykel står parkerad intill en asfalterad väg. Det är gröna ängar med blommor intill vägen" class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser3.jpg" width="128" /></a>
<a href="https://8sidor.se/sverige/2021/08/han-cyklade-till-turkiet/attachment/webbnaser6/"><img alt="Cykeln står lutad mot en stolpe. Bakom syns ett blått hav, blå himmel och en stad." class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser6.jpg" width="128" /></a>
<a href="https://8sidor.se/sverige/2021/08/han-cyklade-till-turkiet/attachment/webbnaser7/"><img alt="Han sträcker armen mot himlen. Han håller i cykeln med den andra armen. Bakom syns en moské och gröna träd." class="attachment-thumbnail size-thumbnail" height="69" src="https://8sidor.se/wp-content/uploads/2021/07/webbnaser7.jpg" width="128" /></a>
<p>Naser Ferozi bor i Sverige.
Men han är från Afghanistan.</p>
<p>Han flydde från Afghanistan
eftersom det var krig.
Det var för tio år sedan.</p>
<p>Naser Ferozi vill cykla
till Afghanistan.
Det är 700 mil dit.</p>
<p>Han började cykla den här sommaren.
Han cyklade från Sverige till Turkiet.
Det är över 300 mil.</p>
<p>Han har cyklat varje dag.
Han har cyklat
över tio mil om dagen.</p>
<p>– Jag har varit jättetrött.
Det har varit mycket
backar att cykla uppför.</p>
<p>Det säger Naser Ferozi
till 8 Sidor.
Han har fått bra kondition
av att cykla.</p>
<p>– Men bättre kondition
var inte mitt mål.
Jag vill prata om
fred i Afganistan.
Jag vill att fler kämpar för fred.</p>
<p>Det är fortfarande väldigt oroligt
i Afghanistan.
Och läget har blivit värre.</p>
<p>– Jag får ont i hjärtat.
Det är katastrof i Afghanistan.
Om det fortsätter
finns det inget hopp.</p>
<p>– Jag har träffat människor
som nyligen har flytt
från Afghanistan.
De känner sig inte säkra i sitt land.
De är oroliga för sin framtid.
Ingen vet vad som händer.</p>
<p>Naser Ferozi vill att människor
ska veta mer om
hur det är i Afghanistan.</p>
<p>Han har skrivit om sin resa
på Facebook och på Instagram.
Över 60 tusen människor
har läst det han skrivit.</p>
<p>– Jag har pratat med många
på min resa.
Många vet inget om Afghanistan.
Jag blir förvånad.</p>
<p>Naser Ferozi ska fortsätta
att cykla och prata om Afghanistan.
Det blir nästa sommar.
Då fortsätter han
från Turkiet mot Afghanistan.
Men han kanske inte kan
cykla in i Afghanistan.
Det kan vara farligt.</p>
<p>Nu är Naser Ferozi
tillbaka i Sverige.
När sommarlovet är slut
jobbar han i skolan.</p>
<p>MARIE HILLBLOM/8 SIDOR</p></text><text title="Filmen ska få fler att våga" author="8 Sidor" url="https://8sidor.se/kultur/2021/08/filmen-ska-fa-fler-att-vaga/" date="2021-08-02 07:06:15" tags="|Kultur|Bobby Oduncun|dokumentärfilm|film|hbtq|hbtq-frågor|hbtqi|Nisti Stêrk|SVT|SVT Play|"><a href="https://8sidor.se/kultur/2021/08/filmen-ska-fa-fler-att-vaga/attachment/nisti-sterk-och-bobby-oduncua/"><img alt="Han har vit skjorta och hår som ligger snyggt. Han står framför en spegel." class="attachment-thumbnail size-thumbnail" height="69" src="https://8sidor.se/wp-content/uploads/2021/07/bobby1.jpg" width="128" /></a>
<a href="https://8sidor.se/kultur/2021/08/filmen-ska-fa-fler-att-vaga/attachment/web_inrikes-5395/"><img alt="Han har vit skjorta och sitter bredvid henne. Hon har brun blus. Hon lutar sig mot hans arm." class="attachment-thumbnail size-thumbnail" height="69" src="https://8sidor.se/wp-content/uploads/2021/07/bobby2.jpg" width="128" /></a>
<p>Bobby Oduncu jobbar som frisör.
Han fixar håret
på många kändisar
som Carola, Carolina Gynning
och Roy Fares.</p>
<p>Nu finns en film
om Bobby Oduncu.
Det är filmaren Nisti Stêrk
som har gjort filmen.
Det är en dokumentärfilm
som visar verkligheten.
Nisti Stêrk vill berätta mer
om Bobby Oduncu
än vad många vet.</p>
<p>Hon säger att många tror
att Bobby Oduncu
är en glad man
som är homosexuell och som
klipper en massa kändisar.
Men det har varit jobbigt
för honom i livet.</p>
<p>Bobby Oduncu är från Södertälje.
Hans familj är från en grupp
ortodoxa syrianer-assyrier.
Där tänker många
att det självklara är
att män gillar kvinnor.
Och att en man ska gifta sig
med en kvinna.
Många blir gifta med
en partner som familjen
har valt.</p>
<p>I filmen visar Nisti Stêrk
hur Bobby Oduncu har fått kämpa
för att bli accepterad.
Det är väldigt ovanligt
att komma ut som homosexuell
i hans familj.
Nästan ingen har gjort det förut.</p>
<p>Att komma ut
är att berätta att du gillar
personer av samma kön.</p>
<p>Bobby Oduncus pappa
har haft svårt
att acceptera att hans son
är homosexuell.
Pappan är också med i filmen
och berättar.
Nisti Stêrk tycker det är viktigt
att även pappan får prata.</p>
<p>– Jag tror verkligen att film
kan förändra, säger Nisti Stêrk.</p>
<p>Hon hoppas att filmen
kan hjälpa människor
och ändra på det svåra.
Kanske kan fler våga komma ut
och berätta vem de är
och vem de älskar.</p>
<p>– Jag känner så många som lider
och som inte berättar, säger Nisti Stêrk.</p>
<p>Filmen heter <strong>Who the fuck is Bobby?</strong>
Den kommer att bli visad
på Sveriges Television den 4 augusti.
Den blir visad samtidigt
som det är festivalen
Stockholm Pride.
Det är en festival
som handlar om hbtqi.</p>
<p>Filmen finns också att se
på sajten SVT Play
från den 1 augusti.
<a href="https://www.svtplay.se/video/31946807/who-the-fuck-is-bobby" rel="noopener noreferrer" target="_blank">Gå till filmen på SVT Play</a></p>
<p>8 SIDOR/TT</p>
<p><a href="https://8sidor.se/kultur/2019/07/ordlista-om-hbtq/" rel="noopener noreferrer" target="_blank">Gå till 8 Sidors artikel om hbtqi</a></p></text><text title="För lång väntan på vård" author="8 Sidor" url="https://8sidor.se/sverige/2021/08/for-lang-vantan-pa-vard-2/" date="2021-08-02 07:42:52" tags="|Sverige|cancer|sjukvård|"><p>Det ska inte gå längre
än 28 dagar
innan den som fått veta
att den har cancer
börjar att få vård.
Det har Sverige bestämt.</p>
<p>Men det dröjer längre tid
för många.
Sveriges Radio har kollat</p>
<p>Inte ens hälften
av de som behöver vård
för cancer
får det så snabbt
som det är sagt.
Det visar Sveriges Radios undersökning.</p>
<p>Undersökningen visar också
att väntan på vård
har blivit längre nu
än vad den var i höstas.</p>
<p>8 SIDOR/TT</p></text><text title="Man misstänkt för mord i Luleå" author="8 Sidor" url="https://8sidor.se/sverige/2021/08/man-misstankt-for-mord-i-lulea/" date="2021-08-02 07:59:08" tags="|Sverige|anhållen|Luleå|mord|"><p>Vid klockan 22
på fredagen
fick poliserna
i Luleå ett larm.</p>
<p>Det var från några människor
som bor i området Notviken.
De tyckte
att de hade hört skott.</p>
<p>Vid en badplats
i närheten
hittade poliserna
en död kvinna.</p>
<p>Hon var ungefär 25 år
och ska ha blivit
skjuten till döds.</p>
<p>I helgen grep
poliserna en man.
Han är ungefär 30 år.</p>
<p>Poliserna tror
att det är han
som har dödat kvinnan.</p>
<p>Mannen säger
att det inte är han
som har skjutit kvinnan.
Det säger hans advokat
till SVT Norrbotten.</p>
<p>Tidningen Aftonbladet
skriver att mannen
blev dömd för ett annat brott
för en månad sedan.
För det brottet
ska han sitta
i fängelset i två år.</p>
<p>8 SIDOR/TT</p></text><text title="Pride utan vanlig parad" author="8 Sidor" url="https://8sidor.se/sverige/2021/08/pride-utan-vanlig-parad/" date="2021-08-02 08:00:30" tags="|Sverige|festivalen pride|hbtq-frågor|hbtqi|Stockholm Pride|"><p>Festivalen Stockholm Pride
är den här veckan.
Pride handlar om rätten
att älska vem du vill.
Festivalen handlar om hbtqi.</p>
<p><a href="https://8sidor.se/kultur/2019/07/ordlista-om-hbtq/">Gå till 8 Sidors artikel om hbtqi</a></p>
<p>Festivalen är den här veckan
i Stockholm.
Den är både på plats i staden
och på internet.</p>
<p>I år har Stockholm Pride
en nyckel som symbol.
Det ska visa att världen behöver
nycklar som låser upp
och gör det lättare
för hbtqi-personer.</p>
<p>De som jobbar med Stockholm Pride
vill att alla människor funderar på
hur vi kan göra det lättare
för hbtqi-personer
att känna sig lika mycket värda.</p>
<p>7 augusti är det en parad.
I år är den på internet.
Det beror på viruset corona.
Sångaren Rickard Söderberg
leder paraden.
Alla kan vara med på Stockholm Prides sida
på Facebook och Instagram.</p>
<p>Det kommer att vara
många olika händelser
på årets festival.
<a href="https://program.stockholmpride.org">Gå till programmet </a>för Stockholm Pride.</p>
<p>8 SIDOR</p></text><text title="Flera medaljer till Sverige" author="8 Sidor" url="https://8sidor.se/sport/2021/08/flera-medaljer-till-sverige/" date="2021-08-02 08:01:46" tags="|Sport|Daniel Ståhl|OS|OS i Japan|OS i Tokyo|OS i Tokyo 2021|Sarah Sjöström|Simon Pettersson|sommar -OS i Japan|"><p>Under den första veckan
i OS i Japan blev det inga
svenska medaljer.
Men i lördags och söndags
blev det annorlunda.
Sverige fick fyra medaljer.</p>
<p>Allra bäst gick det i diskus.
Där blev det både silver
och guld till Sverige.
Favoriten Daniel Ståhl
vann guld
och Simon Pettersson vann silver.
Det var över 70 år sedan
två svenskar vann
två medaljer i samma idrott.</p>
<p>Men mest överraskande var
att Sarah Sjöström vann silver
i simning på 50 meter fritt.
I vintras bröt hon armbågen.
Då trodde ingen att hon skulle
kunna vara med i OS.</p>
<p>– Det här är det bästa
jag gjort i simning,
sa Sarah Sjöström.</p>
<p>Josefin Olsson vann silver i segling.
Hon var mycket överraskad.</p>
<p>– Jag kan inte fatta
vad som hänt, sa hon.</p>
<p>Sverige har fler chanser
att ta medaljer.
Det här är några av dem:
Khaddi Sagnia är i final i längdhopp.
I handboll ska både
herrar och damer spela kvartsfinal.
I fotboll spelar damerna kvartsfinal.
Armand Duplantis ska hoppa
i finalen i stavhopp.</p>
<p>8 Sidor /TT</p></text><text title="Stora bränder i Europa" author="8 Sidor" url="https://8sidor.se/varlden/2021/08/stora-brander-i-europa/" date="2021-08-02 08:03:22" tags="|Världen|bränder|extrem värme|Grekland|Italien|skogsbränder|Spanien|torka|Turkiet|värme|"><p>Det har varit mycket varmt
i flera länder i södra Europa.
Där har det varit
över 40 grader varmt.
Det är mycket ovanligt
att det är så varmt.</p>
<p>I flera länder har det blivit stora
bränder efter värmen och torkan.
I Italien har det börjat brinna
på fler än 800 platser.</p>
<p>Det är också stora bränder
i Grekland, Turkiet och Spanien.
Människor har fått fly från sina hem.</p>
<p>Minst åtta människor
har dött i Turkiet.
8 SIDOR/TT</p></text><text title="– Jobba mer för klimatet" author="8 Sidor" url="https://8sidor.se/varlden/2021/08/fn-vill-ha-snabbare-jobb/" date="2021-08-02 08:20:55" tags="|Världen|FN|klimatet|koldioxidutsläpp|miljö|Parisavtalet|utsläpp|"><p>År 2015 bestämde
sig ungefär 200 länder
för att hjälpas åt
att rädda miljön.</p>
<p>De skrev ett avtal.
Det kallas för Parisavtalet.</p>
<p>I fredags skulle länderna
lämna varsin plan
till organisationen Förenta Nationerna, FN.
Länderna skulle berätta
hur de jobbar för
att minska sina utsläpp.</p>
<p>Men i fredags hade bara
110 länderna lämnat in
sina planer för klimatet.</p>
<p>Det är dåligt.
Det säger Patricia Espinosa
som jobbar som chef för klimatet i FN.</p>
<p>– Den senaste tidens extrema väder
är en skarp varning.
Vi måste göra mycket mer
och vi måste göra det snabbare,
säger Patricia Espinosa.</p>
<p>Parisavtalet säger
att länderna tillsammans
ska försöka göra så
att inte jordens temperatur
ökar mer än 1,5 grader.</p>
<p>Men experter säger
att länderna redan
har misslyckats med det.</p>
<p>Två länder som inte
har lämnat in någon
ny plan för klimatet
är Kina och Indien.</p>
<p>Länderna har bland de högsta
utsläppen av giftiga gaser
i världen.</p>
<p>8 SIDOR/TT</p></text><text title="Myggor gillar inte rosa" author="8 Sidor" url="https://8sidor.se/sverige/2021/08/myggor-gillar-inte-rosa/" date="2021-08-02 10:13:29" tags="|Sverige|Vardags|färger|mygga|"><a href="https://8sidor.se/sverige/2021/08/myggor-gillar-inte-rosa/attachment/mygga-2/"><img alt="En mygga sitter på huden och sticker snabeln i huden." class="attachment-thumbnail size-thumbnail" height="69" src="https://8sidor.se/wp-content/uploads/2021/08/mygga.jpg" width="128" /></a>
<a href="https://8sidor.se/sverige/2021/08/myggor-gillar-inte-rosa/attachment/formex-m%e2%80%b0ssan-f%cb%86r-ny-formgivning-i-%c6%92lvsj%cb%86/"><img alt="Två figurer i plast står bredvid varandra, en är grön med blommor kring huvudet och en är rosa och bullig. Det är Barbapappor." class="attachment-thumbnail size-thumbnail" height="69" src="https://8sidor.se/wp-content/uploads/2021/08/barbapappa.jpg" width="128" /></a>
<p>Myggor känner lätt lukten
av gasen koldioxid.
Människor andas ut koldioxid.
Då kommer myggor gärna
till människor.
Myggor vill bita och suga blod.</p>
<p>Men forskare vet
att det finns färger som myggor
tycker bättre och sämre om.</p>
<p>Myggor tycker bäst om
mörka färger.
Det kan vara mörkt blått,
mörkt rött och mörkt orange.</p>
<p>Myggor tycker sämre om
ljusa färger.
Det kan vara rosa,
ljust blått och limegrönt.</p>
<p>– I rosa blir du osynlig
för myggor.</p>
<p>Det säger Marcus Stensmyr.
Han är expert på myggor
och på vilka färger de gillar.</p>
<p>Att myggor inte gillar vissa färger
har gjort att militärer
i USA slutat med
mörkt blå skjortor.
Nu har de ljust blå skjortor.
Då ska de bli mindre stuckna
av myggor.</p>
<p>Experten Marcus Stensmyr säger
att myggor inte biter lika mycket
om en människa är lugn.
De biter mer om en människa
joggar, hoppar eller skuttar.</p>
<p>– Tänk på en barbapappa,
säger Marcus Stensmyr.</p>
<p>Barbapappa är en
bok för barn.
Där finns en figur
som är rosa och lugn.</p>
<p>8 SIDOR/TT</p>
<p> </p></text><text title="Hon är ny ordförande" author="8 Sidor" url="https://8sidor.se/alla-valjare/2021/08/hon-ar-ny-ordforande/" date="2021-08-02 11:47:47" tags="|Alla Väljare|Lisa Nåbo|ordförande|SSU|"><p>SSU är det politiska partiet
Socialdemokraternas
förbund för ungdomar.</p>
<p>Lisa Nåbo har blivit vald
till ny ordförande för SSU.</p>
<p>– Det känns väldigt stort,
säger hon.</p>
<p>Lisa Nåbo är 26 år.
Hon kommer från Rimforsa,
utanför Linköping.
Hon studerar för att bli polis.</p>
<p>Hon säger att klimatet är
en av de viktigaste frågorna
i politiken.</p>
<p>– Arbetet för att göra klimatet bättre
måste gå snabbare, säger hon.</p>
<p>Lisa Nåbo vill också
att partiet Socialdemokraterna
ska jobba mer för
att göra Sverige mer rättvist.
Hon vill att skillnaderna
mellan olika människor ska bli mindre.</p>
<p>Ungdomsförbundet SSU
har sju tusen medlemmar.
SSU vill ha 22 tusen medlemmar
år 2025.</p>
<p>8 SIDOR/TT</p></text><text title="Sverige ska spela final" author="8 Sidor" url="https://8sidor.se/sport/2021/08/sverige-ska-spela-final/" date="2021-08-02 14:15:24" tags="|Sport|Caroline Seger|damernas landslag|fotboll|Fridolina Rolfö|landslaget i fotboll|OS i Tokyo|OS i Tokyo 2021|"><p>Sveriges lag i fotboll
ska spela final i OS.
Det är klart efter att
Sverige vann med 1–0
mot Australien i semifinalen.</p>
<p>– Det är svårt att förstå.
Jag är väldigt glad.</p>
<p>Det säger Caroline Seger.
Hon spelar i det svenska laget.</p>
<p>Semifinalen var på måndagen.</p>
<p>Det var spelaren Fridolina Rolfö
som gjorde målet för Sverige.</p>
<p>– Jag är otroligt stolt,
säger Fridolina Rolfö.</p>
<p>Sveriges lag i fotboll
har vunnit alla sina matcher
i OS.</p>
<p>I finalen ska Sverige spela
mot Kanada.
Kanada vann mot USA
i sin semifinal.
Många blev förvånade.
USA har varit en favorit
till finalen.</p>
<p>Finalen mellan Sverige och Kanada
är på fredag, klockan 4 på morgonen.</p>
<p>8 SIDOR/TT</p></text><text title="Fler har drunknat" author="8 Sidor" url="https://8sidor.se/sverige/2021/08/fler-har-drunknat/" date="2021-08-03 07:19:56" tags="|Sverige|drunkningar|drunkningsolyckor|Svenska livräddningssällskapet|"><p>Hittills i år
har det drunknat
75 personer i Sverige.
Det är nästan
lika många
som hela 2020.</p>
<p>I juli dog 26 personer.
Det är 15 fler
än juli förra året.</p>
<p>Mikael Olausson säger
att det är en kraftig
ökning jämfört med
förra året.
Han jobbar på
Svenska livräddningssällskapet, SLS.</p>
<p>– Men jämfört med i juli
andra år på 2000-talet
är det inte annorlunda,
säger Mikael Olausson.</p>
<p>Det var förra året
som det drunknade
ovanligt få.</p>
<p>Varje år drunknar
ungefär 24 personer i juli.</p>
<p>Det är mycket vanligare
att män drunknar än kvinnor.
Så var det även i år.
Av 26 döda i juli 2021
var 18 män, 5 kvinnor,
och 2 pojkar.
Det saknas information
om den sista personen.</p>
<p>SLS tror att många olyckor
hade gått att undvika.</p>
<p>– Vi måste se till
att stoppa drunkningar,
säger Mikael Olausson.</p>
<p>Enligt SLS finns tre sätt
att minska olyckorna:</p>
<ul>
<li>Kommunerna behöver
undersöka sina badplatser
och hitta risker.</li>
<li>Människor behöver
få mer information
om vad de ska göra
om det blir en olycka.</li>
<li>Det behövs mer utrustning
som livbojar och skyddsräcken
vid badplatser.
Det behövs också
fler hjärtstartare enligt SLS.</li>
</ul>
<p>8 SIDOR/TT</p></text><text title="Tredje spruta mot corona" author="8 Sidor" url="https://8sidor.se/sverige/2021/08/tredje-spruta-mot-corona/" date="2021-08-03 07:31:47" tags="|Sverige|Anders Tegnell|corona|coronavaccin|Folkhälsomyndigheten|vaccination|viruset corona|"><p>I Sverige får
alla vuxna över 18 år
ta vaccin
mot viruset corona.
Det är gratis.</p>
<p>Snart får också 16-åringar
och 17-åringar ta vaccinet.</p>
<p>För att vaccinet ska skydda bra
behöver människor ta två sprutor.</p>
<p>Nu säger experterna
på Folkhälsomyndigheten
att människor nog kommer
att behöva få
en tredje spruta med vaccin.</p>
<p>– Vi kan inte få viruset
att försvinna.
Vi måste vaccinera
under en lång tid.
Vaccin gör risken mindre
att bli allvarligt sjuk
och dö av viruset.</p>
<p>Det säger experten Anders Tegnell.
Han tror att människor
kan få den tredje sprutan
under nästa år.</p>
<p>Men en del människor
med speciella sjukdomar
kan få en tredje spruta i höst.
Människor som är över 80 år
och bor på
särskilda hem för gamla
kan också få det.</p>
<p>Experterna på Folkhälsomyndigheten säger
att Sverige kommer att ha
mycket vaccin mot viruset corona
i många år.</p>
<p>8 SIDOR</p></text><text title="Minst 300 döda i Kina" author="8 Sidor" url="https://8sidor.se/varlden/2021/08/minst-300-doda-i-kina/" date="2021-08-03 08:00:52" tags="|Världen|Kina|klimat|oväder|översvämningar|Zhengzhou|"><p>Det har blivit svåra
översvämningar i Kina
efter kraftigt regn.</p>
<p><a href="https://8sidor.se/varlden/2021/07/manniskor-flyr-ovadret-i-kina/">Läs om ovädret i Kina här.</a></p>
<p>Myndigheterna i Kina
säger att 300 människor
har dött i ovädret.</p>
<p>Flest har dött
staden Zhengzhou,
i området Henans.
Där har minst
290 människor dött.</p>
<p>Många har dött
i gångar som blivit
fyllda av vatten.
De har dött
i till exempel
tunnlar för vägar
och tåg, samt i
hus för parkeringar.</p>
<p>Och det kan bli fler döda.
Det saknas fortfarande
ungefär 50 personer.</p>
<p>Det kraftiga ovädret
ska ha förstört
ungefär 9 000 hus.
Kostnaderna för
skadorna ska vara
över 60 miljarder
svenska kronor.</p>
<p>8 SIDOR/TT</p></text><text title="Idrottare vill inte åka hem" author="8 Sidor" url="https://8sidor.se/varlden/2021/08/idrottare-vill-inte-aka-hem/" date="2021-08-03 08:02:43" tags="|Sport|Världen|aleksandr lukasjenko|Belarus|Kristina Timanovskaja|OS i Tokyo 2021|Polen|protester|Vitalij Sjisjov|"><p>Kristina Timanovskaja är idrottare
från Belarus.
Hon tävlar i löpning.
Hon har tävlat
i OS i Japan.</p>
<p>Men i söndags ville ledarna
att Kristina Timanovskaja
skulle åka hem till Belarus.
Hon säger att ledarna
ville tvinga henne att åka hem.
Men hon ville inte det.</p>
<p>Kristina Timanovskaja lade ut
en inspelning på sociala medier.
Där går det att höra
hur ledarna i idrotten
säger saker till henne.
De säger att hon ska lyda.</p>
<p>På flygplatsen i Tokyo
gick Kristina Timanovskaja
till polisen.
Hon har fått hjälp
att söka asyl i Polen.
Hon ska flyga till Polen
på onsdagen.
Det ska bli hennes nya hemland.
Hennes man har redan
åkt till Polen.</p>
<p>Aleksandr Lukasjenko är
president i Belarus.
Han är känd för
att inte låta människor
göra som de vill.
Han vill ha all makt.
Han vill ha makt
över idrotten också.
Experter säger att ledare i idrotten
och idrottare
måste lyda presidenten.</p>
<p>Sedan valet i Belarus
i augusti år 2020
har människor protesterat.
De vill ha demokrati i landet.
De vill ha mer frihet.</p>
<p>Över 30 tusen människor i Belarus
ska ha blivit gripna av poliser.
Många har blivit straffade
för att de protesterar.
Många har blivit torterade.
Flera som protesterat
har blivit dödade.</p>
<p>På onsdagen kom en nyhet
från poliserna i Belarus.
Vitalij Sjisjov hade blivit hittad
död i en park.
Han hade blivit hängd.</p>
<p>Vitalij Sjisjov hjälpte människor
att lämna Belarus.
Han var motståndare till makten.</p>
<p>Organisationen Belarusian House
är emot de som har
makten i Belarus.
De säger att Vitalij Sjisjov
blev mördad av de som har makten.</p>
<p>8 SIDOR/TT</p></text><text title="Sverige förlorade i handboll" author="8 Sidor" url="https://8sidor.se/sport/2021/08/sverige-forlorade-i-handboll-3/" date="2021-08-03 08:09:24" tags="|Sport|handboll|OS i Japan|OS i Tokyo 2021|sommar -OS i Japan|"><p>Sveriges herrar förlorade
kvartsfinalen i handboll
mot Spanien.
Nu är Sveriges lag borta ur OS.</p>
<p>Svenskarna var besvikna efteråt.
De hade haft ledningen
i nästan hela matchen.
Men i slutet gick Spanien
ikapp och vann med 34-33.</p>
<p>– Det var en katastrof.
Matchen var en av värsta
förlusterna jag varit med om,
sa Sveriges målvakt Andreas Palicka.</p>
<p>Sveriges damer spelar kvartsfinal
i handboll i OS.
De ska spela mot Sydkorea.
Matchen är på onsdagen
den 4 augusti klockan 10.
8 SIDOR/TT</p></text><text title="Ovanligt varmt i flera länder" author="8 Sidor" url="https://8sidor.se/varlden/2021/08/ovanligt-varmt-i-flera-lander/" date="2021-08-03 08:11:21" tags="|Världen|bränder|extrem värme|Grekland|Italien|skogsbränder|värme|värmebölja|"><p>Det är just nu ovanligt varmt
i flera länder i södra Europa.
Det är bland annat i Grekland och Italien.
Och det kommer att bli varmare.
Det kan bli över 45 grader varmt.</p>
<p>– Det är över 30 år sedan
det varit lika varmt,
säger Greklands statsminister
Kyriakos Mitsotakis.</p>
<p>I flera länder har det blivit
stora bränder.
Det beror på värmen och torkan.
Bara i Italien är det 800 bränder.</p>
<p>Tusentals svenskar
är på semester i de områden
där det är ovanligt varmt.
Det gäller bland annat
ön Rhodos i Grekland
där det är stora bränder.
8 SIDOR/TT</p></text><text title="Biles vann en medalj" author="8 Sidor" url="https://8sidor.se/sport/2021/08/biles-tog-en-medalj/" date="2021-08-03 11:18:52" tags="|Sport|gymnastik|OS i Tokyo 2021|psykisk hälsa|psykisk ohälsa|Simone Biles|"><p>Simone Biles är
en av de bästa i världen
i gymnastik.
Hon är med och tävlar
i OS i Tokyo.</p>
<p>Men Simone Biles har sagt nej
till att tävla
i flera tävlingar i OS.
Hon har berättat
att hon mått dåligt psykiskt.
Hon har sagt
att hon känner stor press
att tävla för att göra
andra nöjda.</p>
<p>Många har sagt
att Simone Biles är modig
som berättar att hon mår dåligt.
Det är ganska ovanligt
att idrottare gör det.</p>
<p>På tisdagen var det final
i tävlingen bom
i gymnastik.
Då tävlade Simone Biles.
Hon kom trea
och fick en medalj i brons.</p>
<p>– Jag är stolt över mig själv,
att jag gick ut och tävlade
efter det jag gått igenom,
säger hon till nyhetsbyrån Reuters.</p>
<p>8 SIDOR/TT</p></text><text title="Man som mördade får vård" author="8 Sidor" url="https://8sidor.se/sverige/2021/08/man-som-mordade-far-vard/" date="2021-08-03 12:41:10" tags="|Sverige|Alvesta|mord|Tingsrätten|"><p>En 40-årig man mördade
en kvinna som han hade
en relation med.
Det hände i staden Alvesta
i april i år.</p>
<p>Mordet hände bland folk
på gatan i centrala Alvesta.
Flera personer såg
när mannen attackerade kvinnan.
Han hade kniv.
Han slog och sparkade.
Kvinnan dog.</p>
<p>Det har varit rättegång
mot mannen i tingsrätten
i Växjö.
Mannen ska få ett straff
för mordet.
I rättegången har mannen sagt
att han mördade kvinnan.
Men han säger att han
är psykiskt sjuk.</p>
<p>Mannen har blivit undersökt
av läkare.
De säger att mannen är
allvarligt psykiskt sjuk.
Därför blir mannen dömd
till att få psykisk vård.</p>
<p>8 SIDOR/TT</p>
<p> </p></text><text title="Guld till Duplantis" author="8 Sidor" url="https://8sidor.se/sport/2021/08/guld-till-duplantis/" date="2021-08-03 13:16:49" tags="|Sport|Armand Duplantis|OS år 2021|OS i Japan|OS i Tokyo|stavhopp|"><p>Armand Duplantis vann
tävlingen i stavhopp i OS.
Ingen hade någon
chans mot honom.
Armand Duplantis hoppade 6,02 meter.
Men har var också
nära att klara 6,19 meter.
Det hade varit ett nytt världsrekord.</p>
<p>Tvåan Christopher Nilsen
från USA
hoppade 5,97 meter.
Nilsen har aldrig tidigare
hoppat så högt.
Men det räckte inte
mot Armand Duplantis i finalen.</p>
<p>Redan i de första hoppen
visade Armand Duplantis
att han är i bra form.
Han hoppade högt över ribban.</p>
<p>Nu har Sverige tagit två guld i OS.
I lördags vann
Daniel Ståhl tävlingen i diskus.</p>
<p>Det var ingen överraskning
att Armand Duplantis
skulla vinna.
Han har i flera år
varit världens bästa stavhoppare.
Han har världsrekord
både inomhus och utomhus.
Ingen i världen
har hoppat lika högt.
8 SIDOR</p></text><text title="Emma Örtlund fick pris" author="8 Sidor" url="https://8sidor.se/kultur/2021/08/emma-ortlund-fick-pris/" date="2021-08-04 07:15:35" tags="|Kultur|Catwalk|Emma Örtlund|epilepsi|Sommar i P1|"><p>Emma Örtlund är
en av skådespelarna
i filmen Catwalk.
Det är en film
som berättar en sann berättelse.</p>
<p>Filmen handlar om några personer
som lever med funktionsnedsättningar.
De åker till USA.
Där har de en show
och visar mode.
Det var en dröm för Emma Örtlund
att få göra det.
I filmen blev det sant.</p>
<p>Emma Örtlund var en av de
som pratade i radio
i programmet Sommar förra året.
Det var ett av de programmen
som flest lyssnade på.
I programmet berättade Emma Örtlund
att hon har sjukdomen epilepsi.</p>
<p><a href="https://sverigesradio.se/avsnitt/1518783?programid=2071">Gå till Emma Örtlunds Sommar</a></p>
<p>Nu har Emma Örtlund fått ett pris.
Det är Svenska epilepsiförbundet
som delat ut priset.</p>
<p>Hon får priset för att hon visar
att epilepsi inte måste vara
något som stoppar en i livet.
De som delar ut priset säger
att Emma Örtlund visar
hur det går att ta för sig
i samhället.
Hon är en förebild för många.</p>
<p>8 SIDOR</p></text><text title="Svenska seglare vann silver" author="8 Sidor" url="https://8sidor.se/sport/2021/08/svenska-seglare-vann-silver/" date="2021-08-04 07:26:11" tags="|Sport|OS i Tokyo 2021|segling|"><p>Svenskarna Anton Dahlberg
och Fredrik Bergström
tävlar i segling.
På onsdagen vann de silver
i segling i OS i Japan.</p>
<p>I tävlingen har de gjort
tio seglingar, tio olika dagar.
På onsdagen var
den sista seglingen.</p>
<p>– Anton och jag har kämpat för
det här så länge.
Jag är stolt, säger Fredrik Bergström.</p>
<p>– Det är det bästa som har
hänt i under hela min karriär
med segling, säger Anton Dahlberg.</p>
<p>8 SIDOR/TT</p></text><text title="Högsta trädet har dött" author="8 Sidor" url="https://8sidor.se/sverige/2021/08/hogsta-tradet-har-dott/" date="2021-08-04 07:26:58" tags="|Sverige|gran|granbarkborren|Karlstad|mölnbacka|träd|"><p>Tre mil norr om Karlstad
i området Mölnbacka
växte Sveriges högsta träd.
Det var en 49,6 meter hög gran.</p>
<p>Nu är den död.</p>
<p>Det är insekten granbarkborren
som har dödat granen.</p>
<p>Granen står fortfarande kvar.
Men barken har börjat falla bort.
En mycket blåsig dag
finns risk att trädet faller.</p>
<p>Ingen vet vilket som är
Sveriges högsta just nu.</p>
<p>– Vi åker runt och letar
men har inte hittat något
som är lika högt än.</p>
<p>Det säger Fredrik Reuter
från skogsforum.se
till SVT Värmland.</p>
<p>8 SIDOR</p></text><text title="Tre skjutna vid köpcentrum" author="8 Sidor" url="https://8sidor.se/sverige/2021/08/tre-skjutna-vid-kopcentrum/" date="2021-08-04 07:46:25" tags="|Sverige|gängbråk|kriminella gäng|Kristianstad|skjutning|skjutningar|"><p>Tre personen blev skjutna
i Kristianstad på tisdagen.
De var vid ett köpcentrum.
Några personer på moped
körde förbi och sköt.</p>
<p>Två män som är
ungefär 20 och 30 år gamla
blev skjutna.
En kvinna, omkring 60 år
gammal, blev också träffad.
De är svårt skadade.</p>
<p>Senare på dagen
tog poliserna tre personer.
De är misstänkta för
att ha varit med
vid skjutningen.</p>
<p>Det var andra gången
på två dagar någon sköt
i området i Kristianstad.</p>
<p>Poliserna säger att det är bråk
mellan gäng i olika områden
i Kristianstad.
8 SIDOR/TT</p></text><text title="Fler får bli poliser" author="8 Sidor" url="https://8sidor.se/sverige/2021/08/fler-far-bli-poliser/" date="2021-08-04 08:17:35" tags="|Sverige|add|adhd|neuropsykiatrisk funktionsnedsättning|polismyndigheten|"><p>Nu kan fler bli poliser.
Polismyndigheten
har ändrat sina regler.</p>
<p>Tidigare kunde de
som hade vissa diagnoser
inte bli poliser.
Det gällde till exempel
personer med adhd eller add.</p>
<p>Men så är det inte längre.
Polismyndigheten säger
att de som har adhd eller add
ska ha en chans
att komma in på utbildningen.</p>
<p>Alla som söker till utbildningen
ska ha samma chans.
Det gäller nu också de som har
en neuropsykiatrisk diagnos som adhd.</p>
<p>De nya reglerna
börjar gälla
från den 16 augusti.</p>
<p>8 SIDOR/TT</p></text><text title="Kris efter smällen i Beirut" author="8 Sidor" url="https://8sidor.se/varlden/2021/08/kris-efter-smallen-i-beirut/" date="2021-08-04 08:21:11" tags="|Världen|Beirut|explosion i Beirut|explosionen i Beirut|Libanon|"><p>För ett år sedan var
det en stor explosion
i Libanons huvudstad Beirut.
Ett stort hus exploderade.
Stora mängder av ett farligt
ämne fanns i huset.</p>
<p>Omkring 200 människor dog.
300 tusen människor
fick sina hem
förstörda av explosionen.</p>
<p>Människor i Beirut blev
chockade av smällen.
Många mår fortfarande mycket dåligt.
De har mardrömmar och har svårt att sova.
De är oroliga och rädda.
Det visar en undersökning
som FN har gjort.</p>
<p>Hälften av alla vuxna mår
dåligt efter smällen.</p>
<p>– Jag förlorade mitt liv
vid explosionen.
Sedan dess har jag mått dåligt,
säger Joana Dagher.</p>
<p>Många barn har också problem.
FN säger att många barn
kan må dåligt under många år.</p>
<p>Libanon var ett fattigt land
före explosionen.
Sedan dess har det blivit mycket värre.
Landet fungerar inte.
Det finns inte pengar
att bygga upp staden igen.
8 SIDOR/TT</p></text><text title="Attacker i Afghanistan" author="8 Sidor" url="https://8sidor.se/varlden/2021/08/attacker-i-afghanistan/" date="2021-08-04 08:28:15" tags="|Världen|Afghanistan|barn på flykt|militärer|talibaner|USA|"><p>Det är väldigt oroligt
i landet Afghanistan.
Det är strider
mellan militärer från regeringen
och gruppen talibaner.
De försöker få mer makt i landet.
Militärer från regeringen
försöker stoppa dem.</p>
<p>De senaste dagarna har det varit
flera attacker i huvudstaden Kabul.
Flera personer har blivit skadade.
En bomb exploderade i en bil i Kabul.
Minst fyra personer dog.</p>
<p>Det har också varit strider
i staden Lashkar Gah.
Minst 40 människor har blivit dödade.
Över 100 personer har blivit skadade.</p>
<p>Många människor i Afghanistan
vill fly från landet.
Många är rädda för
vad som ska hända
om talibanerna tar makten.</p>
<p>Men experter säger
att det är väldigt farligt för människor
att fly nu eftersom det är strider.
En person säger att det bara är
de som har pengar och en bil
som kan fly.</p>
<p>– De familjer som inte
har råd att fly
tvingas stanna.
Vi vet inte vart vi ska
ta vägen eller hur.</p>
<p>Det säger Halim Karimi
som bor i Afghanistan.</p>
<p>Många skolor har blivit
förstörda i strider.
Många ställen där människor
kan få vård har blivit förstörda.</p>
<p>Organisationen Rädda Barnen säger
att 80 tusen barn har flytt
från sina hem i Afghanistan
sedan i juni.</p>
<p>Under 20 år har militärer från USA
varit i Afghanistan
och hjälpt regeringen mot talibaner.
USA har bestämt att militärerna
ska åka från landet.
Senast 11 september ska alla
amerikanska militärer vara borta.</p>
<p>När amerikanska militärer
började åka hem
började talibaner strida mer.
De vill försöka få mer makt.</p>
<p>Striderna mellan talibaner
och regeringens soldater
har hållit på i flera år.</p>
<p>8 SIDOR/TT</p></text><text title="Sverige nära medalj" author="8 Sidor" url="https://8sidor.se/sport/2021/08/sverige-nara-medalj/" date="2021-08-04 09:41:22" tags="|Sport|handboll|OS|OS i Japan|OS i Tokyo|OS i Tokyo 2021|sommar-OS|"><p>Sverige har nu stora chanser
att ta medalj i handboll i OS.
Sveriges damer vann kvartsfinalen
mot Sydkorea på onsdagen.</p>
<p>Sverige gjorde en mycket bra match.
Sydkorea hade inte någon chans.
Sverige vann med 39-30.</p>
<p>Det är första gången någonsin
Sverige får spela semifinal i OS.</p>
<p>– Jag är mycket stolt,
sade Sveriges ledare Thomas Axnér
till Discovery.</p>
<p>Om Sverige vinner semifinalen
får de silver eller guld.
Om laget förlorat får de spela
en match om brons.</p>
<p>Semifinalerna är på fredag.
Sverige får möta Frankrike.
8 SIDOR</p></text><text title="Snabbare svar om asyl" author="8 Sidor" url="https://8sidor.se/sverige/2021/08/snabbare-svar-om-asyl/" date="2021-08-04 10:01:45" tags="|Alla Väljare|Sverige|asyl|domstol|Migrationsdomstolen|regeringen|"><p>Den som flytt till Sverige
från ett annat land
kan få stanna i Sverige.
Då måste de söka asyl.
Migrationsverket bestämmer
om en person får asyl eller inte.
Om svaret blir nej
går det att klaga
till en domstol.
Domstolen heter migrationsdomstolen.
Det finns fyra sådana
domstolar i Sverige.
De finns i Stockholm, Göteborg,
Malmö och Luleå.</p>
<p>Det har varit många
som klagat hos domstolarna.
Därför har det tagit lång tid för domstolarna
att komma med svar.
År 2019 kunde människor få vänta
nästan två år på svar från domstolen.
Nu är väntan kortare.
Nu kommer svar efter sex månader.</p>
<p>Regeringen vill
att de flesta som klagar
på ett nej på frågan om asyl
ska få svar från domstolen
inom fyra månader.</p>
<p>Färre söker asyl i Sverige.
Därför går det fortare att få svar nu.
Under tiden med viruset corona
har människor svårt att åka
mellan länder.
Gränserna in i länder är stängda.</p>
<p>Det går också fortare att få svar
eftersom fler jobbar på domstolarna.</p>
<p>8 SIDOR/TT</p></text><text title="Silver i hästhoppning" author="8 Sidor" url="https://8sidor.se/sport/2021/08/silver-i-hasthoppning/" date="2021-08-04 12:15:41" tags="|Sport|hästhoppning|Henrik von Eckermann|Malin Baryard Johnsson|OS i Tokyo 2021|Peder Fredricson|"><p>På onsdagen var det final
i hästhoppning i OS i Tokyo.</p>
<p>Många hade trott
att det skulle gå bra
för Sverige
i hästhoppningen.</p>
<p>Det gjorde det.
Tre svenskar
kom bland de sex bästa
i finalen.</p>
<p>Britten Ben Maher vann.
Men han var bara
17 hundradelar snabbare
än svenske Peder Fredricson.</p>
<p>Peder Fredricson kom tvåa
och fick silver.
Han red sin häst All In.</p>
<p>Svensken Henrik von Eckermann
kom fyra.
Hans häst heter King Edward.</p>
<p>Malin Baryard Johnsson kom femma.
Hennes häst heter Indiana.</p>
<p>8 SIDOR/TT</p></text><text title="Farligt med högt blodtryck" author="8 Sidor" url="https://8sidor.se/vardags/2021/08/farligt-med-hogt-blodtryck/" date="2021-08-05 07:22:35" tags="|Vardags|för tidig död|hälsa|högt blodtryck|studie|"><p>Mer än var fjärde
vuxen svensk
har högt blodtryck,
hypertoni.</p>
<p>Den som har hypertoni
har ökad risk för
att få flera
farliga sjukdomar.
Det kan till exempel
vara stroke
och hjärtinfarkt.</p>
<p>Den som har hypertoni
riskerar att dö
tidigare än de
som har bra blodtryck.</p>
<p>Många patienter
som har hypertoni
får inte tillräckligt
bra behandling.
Det visar en ny studie.</p>
<p>De som har gjort studien
har studerat 260 tusen
patienter med hypertoni
i Västra Götaland.</p>
<p>Enligt studien
skulle nio av tio patienter
kunna bli hjälpta
av bättre behandling.</p>
<p>Johan-Emil Bagar är läkare.
Han har varit med
och gjort studien.</p>
<p>– De allra flesta patienter
skulle kunna minska sina risker.
Det skulle de kunna göra med
fler läkemedel eller genom
att förändra sin livsstil,
säger Johan-Emil Bager.</p>
<p>Enligt Johan-Emil Bager
är ett vanligt problem
att patienter ofta
känner sig friska.
Då kan det vara svårt
att få dem
att äta mer medicin
eller börja leva
mer hälsosamt.</p>
<p>– Det är ofta svårt
att hitta en bra balans
mellan att må bra nu
och på lång sikt,
säger Johan-Emil Bager.</p>
<p>För de som lider
av hypertoni
går det att göra
mycket utan läkemedel.</p>
<p>Att röra på sig är bra.
Enligt Bager räcker det
att du rör på dig
så mycket att du blir varm
och att pulsen går upp.
Det ska du göra
30 till 45 minuter,
fem gånger i veckan.</p>
<p>Alkohol och cigaretter
är dåligt för blodtrycket.
Så även viss kost.</p>
<p>Studien kommer från
Sahlgrenska akademin
vid Göteborgs universitet.</p>
<p>8 SIDOR/TT</p></text><text title="Ny undersökning om sex" author="8 Sidor" url="https://8sidor.se/sverige/2021/08/ny-undersokning-om-sex/" date="2021-08-05 07:59:37" tags="|Sverige|funktionsnedsättningar|sex|sexbrott|undersökning om sex|"><p>Det har kommit
en ny undersökning
som handlar om sex
och sexbrott.</p>
<p>Experter har frågat människor
med olika funktionsnedsättningar
om sex och sexbrott.
Det är första gången som någon
har gjort en sådan undersökning.</p>
<p>Fler än hälften som svarat på frågor
säger att de har varit med om
att någon har gjort något sexuellt
och brottsligt mot deras vilja.</p>
<p>Det är organisationerna
Funktionsrätt Sverige och RFSU
som har gjort undersökningen.</p>
<p>Hanna Öfors jobbar på
Funktionsrätt Sverige.</p>
<p>Hon berättar att många inte förstår
att människor med funktionsnedsättningar
har en egen lust att ha sex.
Alla behöver få veta det, tycker hon.</p>
<p>Hanna Öfors tycker också
att det är viktigt att alla människor
får bra kunskap om sex.
Och att alla får bra hjälp
av sjukvården.</p>
<p>– Om jag inte vet
att min kropp är min.
Då blir det svårare att säga nej
om någon gör något med mig
som jag inte vill,
säger Hanna Öfors.</p>
<p>8 SIDOR/TT</p></text><text title="Ingen frågade honom om sex" author="8 Sidor" url="https://8sidor.se/sverige/2021/08/ingen-fragade-honom-om-sex/" date="2021-08-05 08:00:29" tags="|Sverige|funktionsnedsättningar|människor med funktionsnedsättningar|sex|undersökning om sex|"><p>Människor med olika
funktionsnedsättningar
kan oftare ha problem med sex
jämfört med andra människor.
Det visar en ny undersökning.</p>
<p>Tobias Holmberg är 28 år.
Han har en funktionsnedsättning
som gör honom svag i alla muskler.
Han sitter i en rullstol
som går på el.
Och han har personlig assistans
dygnet runt.</p>
<p>Tobias Holmberg minns första gången
som samhället visade
att han var en person
som inte skulle ha sex.</p>
<p>Det var när han hade missat
lektionerna om sex i högstadiet.
Han frågade sin lärare
hur han skulle göra för att läsa ikapp
det han hade missat.
Då sa läraren att Tobias
inte behövde de lektionerna.</p>
<p>– Ett sådant svar visar
att folk inte tycker
att vi med funktionsnedsättningar
har en sexualitet,
säger Tobias Holmberg.</p>
<p>Och det tog lång tid
innan någon som jobbar i vården
frågade honom om sex.
Då var han 25 år gammal.</p>
<p>– Om jag inte får lära mig
hur min kropp fungerar
är det lätt att tänka
att ingen vill ha sex med mig.
Det är som att jag inte finns,
säger Tobias Holmberg.</p>
<p>Det svåraste med sex för honom
är att det kräver planering.</p>
<p>– Det kan vara svårt
att följa med någon hem.
Det kanske inte finns en hiss.
Och ibland är jag rädd
att den som jag vill ha sex med
ska säga nej,
säger Tobias Holmberg.</p>
<p>8 SIDOR/TT</p></text><text title="Barn sällan sjuka länge" author="8 Sidor" url="https://8sidor.se/varlden/2021/08/barn-sallan-sjuka-lange/" date="2021-08-05 08:10:53" tags="|Världen|barn|England|viruset corona|"><p>Viruset corona
påverkar barn
och vuxna olika.</p>
<p>Vissa vuxna kan få
problem länge av viruset.
Det är ovanligt
att barn får det.</p>
<p>Forskare vid King’s College
i London har följt
1 734 barn som haft viruset.</p>
<p>Forskarna säger
att de allra flesta barnen
var utan symtom
efter sex dagar.</p>
<p>Bara 77 av 1 734 barn
hade symtom som var kvar
fyra veckor eller längre.</p>
<p>Barnen som var med
i undersökningen
var mellan 5 och 17 år.</p>
<p>De barnen som var
sjuka länge
hade ofta problem
med huvudvärk
och att de förlorade
smak och lukt.</p>
<p>8 SIDOR/TT</p></text><text title="Stopp för borrning i Arktis" author="8 Sidor" url="https://8sidor.se/varlden/2021/08/stopp-for-borrning-i-arktis/" date="2021-08-05 08:19:43" tags="|Världen|ändringar i klimatet|Arktis|gas|Grönland|klimatet|olja|"><p>I området Arktis finns
mycket olja och gas.
Men nu säger regeringen
på Grönland att det blir stopp
för att borra efter olja
och gas i Arktis.
Det rapporterar Sveriges Radio om.</p>
<p>Naaja Nathanielsen är minister
i regeringen på Grönland.
Hon säger att det är dåligt för klimatet
att borra.</p>
<p>– Vi gör stoppet
för vår natur, säger hon och regeringen.</p>
<p>Experter har varnat för
att ändringar i klimatet
gör att det blir varmare i Arktis.
Isar smälter.
Isar smälter mycket fortare nu
än för 15 år sedan.</p>
<p>Förra veckan kom rapporter om
att 17 miljarder ton is smälte
på Grönland.
Det hände på två dagar.</p>
<p>Is brukar smälta på Grönland
under sommaren.
Men nu smälter det is
på ett större område.</p>
<p>Experter säger att det beror på
att mer snö har smält.
När inte snö skyddar lika mycket
smälter det mer is.</p>
<p>8 SIDOR</p></text><text title="Unga misstänkta för skjutning" author="8 Sidor" url="https://8sidor.se/sverige/2021/08/unga-misstankta-for-skjutning/" date="2021-08-05 08:37:07" tags="|Sverige|Kristianstad|poliserna|skjutning|"><p>Tre personer blev skjutna
i Kristianstad på tisdagen.
De var vid ett köpcentrum.
Några personer på moped
körde förbi och sköt.</p>
<p>Poliserna har gripit tre personer.
De är misstänkta för
att ha gjort skjutningen.</p>
<p>De tre personerna
som blivit gripna är unga.
De är under 18 år,
men alla har fyllt 15 år.
Det betyder att de kan
bli dömda om de är skyldiga
till brottet.</p>
<p>De tre personerna
som blev skjutna
är allvarligt skadade.</p>
<p>Poliserna säger att skjutningen
är väldigt allvarlig.
Den hände mitt i ett köpcentrum.
Poliserna är oroliga över
att det ska bli mer våld.</p>
<p>Många människor i området
är oroliga efter skjutningen.</p>
<p>– Jag tänker flytta härifrån.</p>
<p>Det säger Ossman.
Han hörde skotten
från sin lägenhet.</p>
<p>Människor är förvånade över
att det blev en skjutning
i en stad som inte är
bland de största i Sverige.
Men forskaren Manne Gerell
är inte förvånad.
Han säger att hälften
av alla skjutningar i Sverige
händer utanför de stora städerna.</p>
<p>8 SIDOR/TT</p></text><text title="Insekten förstör skogen" author="8 Sidor" url="https://8sidor.se/sverige/2021/08/bra-sommar-for-skadlig-insekt/" date="2021-08-05 08:48:46" tags="|Sverige|gran|grannbarkborre|skog|träd|"><p>Varje år förstör
granbarkborren
massor av skog.</p>
<p>Och efter den här sommaren
verkar det bli ännu värre.
Det varnar myndigheten Skogsstyrelsen.</p>
<p>Insekten granbarkborren
lägger nu ägg i träden
för andra gången
den här sommaren.</p>
<p>Det beror på värmen.
Den skadliga insekten
trivs nämligen
när det är torrt.</p>
<p>Håll koll på era skogar
och ta bort träd
som granbarkborren
har attackerat,
säger Skogsstyrelsen.
Det är människor
som äger skog
som måste kolla upp sina träd.</p>
<p>Granbarkborren
borrar sig in
i stammen på träd.
Där gör de rum
för honorna
att lägga ägg i.
Då blir träden förstörda.</p>
<p>Granbarkborren kan
attackera träd som fallit.
De kan också attackera
levande träd
som är torra
eller svaga.</p>
<p><a href="https://8sidor.se/sverige/2021/08/hogsta-tradet-har-dott/">Läs om Sveriges högsta träd som blev dödat av granbarkborren. </a></p>
<p>8 SIDOR/TT</p></text><text title="Ny tid för OS-finalen" author="8 Sidor" url="https://8sidor.se/sport/2021/08/ny-tid-for-os-finalen/" date="2021-08-05 12:01:13" tags="|Sport|fotboll|OS i Tokyo 2021|OS-final|"><p>Sverige ska spela final
i fotboll i OS i Tokyo
i Japan.
Damerna i Sveriges lag
ska spela mot Kanada.</p>
<p>Matchen är på fredagen.
Den ska börja klockan 14
svensk tid.
Då är det kväll i Japan.</p>
<p>Matchen har blivit flyttad
efter att båda lagen klagat.</p>
<p>– Det är ett väldigt, väldigt,
väldigt, väldigt,
väldigt bra beslut.</p>
<p>Det säger Peter Gerhardsson.
Han är ledare för
det svenska laget i fotboll.</p>
<p>Från början skulle matchen
bli spelad tidigare på dagen.
Men lagen sa
att det är för varmt då.
Det skulle vara sol
på hela planen.
På kvällen är det svalare.</p>
<p>Både Sverige och Kanada
har vunnit alla sina matcher
hittills i OS.</p>
<p><strong>Hur går det i finalen?
</strong>– Sverige kommer att vinna.</p>
<p>Det säger Pia Sundhage.
Hon tränade det svenska laget
tidigare.</p>
<p>Om damerna i Sveriges lag
vinner finalen i OS i fotboll
blir det första guldet
i en stor tävling
på 37 år.</p>
<p>För 37 år sedan
var Pia Sundhage med
och spelade och tog guld.</p>
<p>8 SIDOR/TT</p></text><text title="Kikki sjunger på festivalen" author="8 Sidor" url="https://8sidor.se/kultur/2021/08/kikki-sjunger-pa-festivalen/" date="2021-08-06 07:15:56" tags="|Kultur|Chris Kläfford|country|Dals-Ed|festival|Kikki Danielsson|viruset corona|"><a href="https://8sidor.se/kultur/2021/08/kikki-sjunger-pa-festivalen/attachment/web_inrikes-5420/"><img alt="Hon har blont hår, en vit jacka och håller i en mikrofon. Hon står på en scen och sjunger. Bakom syns musiker med bland annat dragspel." class="attachment-thumbnail size-thumbnail" height="69" src="https://8sidor.se/wp-content/uploads/2021/08/kikki.jpg" width="128" /></a>
<a href="https://8sidor.se/chris-kl%c6%92fford-3/"><img alt="Artisten Chris Kläfford ler mot kameran. Han har ett stort skägg och en svart keps." class="attachment-thumbnail size-thumbnail" height="69" src="https://8sidor.se/wp-content/uploads/2019/09/190912_chris.jpg" width="128" /></a>
<p>Festivalen med countrymusik är
i Dals-Ed i Dalsland.
Den är på fredagen
och lördagen.</p>
<p>Festivalen är Sveriges största festival
för countrymusik.</p>
<p>Under tiden med viruset corona
har många festivaler blivit tvungna
att ställa in.
Förra året kunde inte
festivalen i Dals-Ed bli av.</p>
<p>Nu är det lite lättare regler.
Det är okej för publik att samlas.
Därför kan det bli en festivalen.</p>
<p>600 personer får komma in
i på festivalen varje dag.</p>
<p>På scenen kommer det vara
många artister.
Bland de mest kända är
Kikki Danielsson,
Chris Kläfford och Jay Smith.</p>
<p>Erika Jonsson ska också sjunga.</p>
<p>– Hon är nästa stora
stjärna i country.</p>
<p>Det säger Jonas Månsson.
Det är han som ordnar festivalen.</p>
<p>8 SIDOR/TT</p></text><text title="Poliserna släppte unga" author="8 Sidor" url="https://8sidor.se/sverige/2021/08/poliserna-slappte-unga/" date="2021-08-06 07:54:32" tags="|Sverige|Kristianstad|skjutning|skjutningar|"><p>I tisdags blev
tre personer skjutna
i Kristianstad.
De blev skjutna utanför
ett köpcentrum.
Några personer kom
med moped och sköt.</p>
<p>Poliserna tog fast tre ungdomar.
De var misstänkta
för att ha varit med vid skjutningen.</p>
<p>Nu har ungdomarna blivit släppta.
Poliserna säger att de
fortfarande är misstänkta
för att ha varit med.
Men bevisen är inte tillräckligt
bra för att ha dem inlåsta.</p>
<p>Poliserna ska nu bevaka
området i Kristianstad
med drönare från luften.</p>
<p>8 SIDOR/TT</p></text><text title="– Lämna Afghanistan" author="8 Sidor" url="https://8sidor.se/varlden/2021/08/lamna-afghanistan/" date="2021-08-06 07:58:12" tags="|Världen|Afghanistan|bomber|militärer|talibaner|utrikesdepartementet|"><p>Det är mycket strider
i landet Afghanistan.
Det är strider mellan regeringens soldater
och gruppen talibaner.
Talibaner vill ta makten i landet.
Talibaner tar mer och mer makt.</p>
<p>Svenska utrikesdepartementet, UD,
säger att det är farligt i landet.
Det är stor risk
för attacker och bomber.</p>
<p>Och det kan snabbt bli
ännu värre, säger UD.
Därför säger UD till alla svenskar
som är i Afghanistan
att lämna landet.</p>
<p>Sverige har tidigare haft militärer
som jobbat i Afghanistan.
De har jobbat för fred i landet.
Men i våras lämnade de Afghanistan.
Det har militärer från många länder gjort.
Alla militärer från USA ska ha
lämnat Afghanistan senast i september.</p>
<p>De utländska militärerna
har jobbat med regeringens militärer.
När utländska militärer
har lämnat Afghanistan
har talibanerna tagit mer makt.</p>
<p>De svenska militärerna i Afghanistan
hade hjälp av afghanska människor
som jobbade som tolkar.
En del av tolkarna vill
få asyl i Sverige.
De är inte säkra i Afghanistan.</p>
<p>Men inte alla tolkar
har fått tillstånd
att stanna i Sverige.</p>
<p>8 SIDOR/TT</p></text><text title="Smittan ökar i Norden" author="8 Sidor" url="https://8sidor.se/sverige/2021/08/smittan-okar-i-norden/" date="2021-08-06 08:04:42" tags="|Sverige|Finland|Folkhälsomyndigheten|Norden|Norge|viruset corona|"><p>De senaste veckorna
har smittan av
viruset corona
ökat i flera länder
i Norden.</p>
<p>Det gäller länderna
Sverige, Finland, Norge
och Island.</p>
<p>Det rapporterar
tidningen Dagens Nyheter.</p>
<p>– Smittan ökar för fjärde gången.
Den här gången är smittan
mindre dödlig.
Färre hamnar på sjukhus.
Men det är ändå oroande.</p>
<p>Det säger Mika Salminen
till Dagens Nyheter.
Han är expert
i Finland på hälsa.</p>
<p>Det är varianten
av viruset som
kallas för delta
som gör att smittan ökar.</p>
<p>I både Finland
och Norge är det
framför allt
unga vuxna
som sprider smittan.</p>
<p>I slutet av juli
ökade smittan i Sverige
med 42 procent.
Det hände på en vecka.</p>
<p>Folkhälsomyndigheten
säger att ungefär
var femte person
har blivit smittad utomlands.</p>
<p>8 SIDOR</p></text><text title="Två unga blev skjutna" author="8 Sidor" url="https://8sidor.se/sverige/2021/08/tva-unga-blev-skjutna/" date="2021-08-06 08:06:54" tags="|Sverige|gäng|gängvåld|Linköping|skjutning|skjutning i Linköping|skjutningar|"><p>Två ungdomar blev skjutna
i Linköping i torsdags kväll.
De är mycket svårt skadade.</p>
<p>De blev skjutna
i området Berga.
I närheten finns
flera affärer.
Många människor var där
när ungdomarna blev skjutna.</p>
<p>Vittnen säger att det var
maskerade personer som sköt.</p>
<p>Poliserna känner till
de som blev skjutna.
De tror att det är
flera gäng som
är i strid med varandra.</p>
<p>Det har varit flera
skjutningar tidigare
i området Berga.</p>
<p>Poliserna har ännu inte
tagit fast någon för skjutningen.
8 SIDOR/TT</p></text><text title="Dags att äta kräftor" author="8 Sidor" url="https://8sidor.se/vardags/2021/08/dags-att-ata-kraftor/" date="2021-08-06 08:13:58" tags="|Vardags|kräftor|kräftpremiär|kräftskiva|"><p>I augusti äter många
i Sverige kräftor.
De ordnar fester
och äter kräftor.
Festerna med kräftor
är viktiga för många.
Det är en gammal tradition.
Festerna kallas kräftskivor.</p>
<p>Det brukar vara ett särskilt
datum då festerna börjar.
Det är den dagen det blir
tillåtet att fånga kräftor
i de svenska sjöarna.
I år är det den 8 augusti.</p>
<p>Alla får inte fiska kräftor.
De som fiskar måste ha
ett särskilt tillstånd.</p>
<p>I år finns det ovanligt
många kräftor i Sverige.
Det beror på
den varma sommaren.</p>
<p>Men de svenska kräftorna
räcker inte till alla som vill äta.
Därför säljer många affärer kräftor
från Turkiet och andra länder.
De är också billigare
än de svenska kräftorna.
De utländska kräftorna
går att köpa hela året.
Men de flesta köper dem i augusti.</p>
<p>Äter du kräftor?
Ska du ha kräftskiva?
Berätta för 8 Sidor
i en kommentar.</p>
<p>8 SIDOR</p></text><text title="Messi lämnar Barcelona" author="8 Sidor" url="https://8sidor.se/sport/2021/08/messi-lamnar-barcelona/" date="2021-08-06 08:25:18" tags="|Sport|FC Barcelona|fotboll|Lionel Messi|"><a href="https://8sidor.se/sport/2021/08/messi-lamnar-barcelona/attachment/spain-soccer-la-liga-6/"><img alt="Bild på fotbollsspelaren Lionel Messi." class="attachment-thumbnail size-thumbnail" height="69" src="https://8sidor.se/wp-content/uploads/2021/08/210806-laligamessioms-63cc7e57-a002nh.jpg" width="128" /></a>
<a href="https://8sidor.se/sport/2021/08/messi-lamnar-barcelona/attachment/spain-soccer-barcelona-messi/"><img alt="Bild på fans till fotbollsklubben Barcelona." class="attachment-thumbnail size-thumbnail" height="69" src="https://8sidor.se/wp-content/uploads/2021/08/210806-laligamessioms-63cc7e57-a001nh.jpg" width="128" /></a>
<p>I ungefär 15 år
har fotboll för herrar
haft två spelare
som varit bättre än alla.</p>
<p>De är den portugisiska spelaren
Cristiano Ronaldo
och den argentinska spelaren
Lionel Messi.</p>
<p>Cristiano Ronaldo
har under sin karriär
spelat för tre stora klubbar.</p>
<p>Det har inte Lionel Messi.
Han har spelat för
den spanska klubben FC Barcelona
i över 20 år.</p>
<p>Men nu är den tiden över.
Spelaren Messi har inte
skrivit på ett nytt kontrakt
med klubben.</p>
<p>Det betyder att han snart
inte längre tillhör klubben.
Han slutar i sitt lag.</p>
<p>– FC Barcelona vill tacka
spelaren för hans
tid i klubben
och önska honom
lycka till i framtiden.</p>
<p>Det skriver klubben.</p>
<p>Men redan förra säsongen
var det tydligt
att Lionel Messi inte längre
trivdes i Barcelona.</p>
<p>Han sa bland annat
att klubbens ordförande
var en katastrof.</p>
<p>Många är nyfikna
på vilken klubb
som ska bli
Lionel Messis nästa.</p>
<p>Experter säger
att det kan bli
den franska klubben
Paris Saint-Germain.</p>
<p>Än så länge
har Lionel Messi själv
varit tyst
om sin framtid.</p>
<p>8 SIDOR/TT</p></text><text title="Australier ska stanna hemma" author="8 Sidor" url="https://8sidor.se/varlden/2021/08/australier-ska-stanna-hemma/" date="2021-08-06 09:35:03" tags="|Världen|Australien|Melbourne|Sydney|viruset corona|"><p>Smittan med viruset corona
är svår i Australien.</p>
<p>Sedan slutet av juni
är det stränga regler
i staden Sydney.
Det är för att stoppa spridningen
av smittan.</p>
<p>På torsdagen blev det
strängare regler
i staden Melbourne.
Det är för att stoppa smittan.</p>
<p>Nu är det mer än hälften
av alla som bor i Australien
som ska stanna hemma
för att stoppa smittan.
Det är flera miljoner människor.</p>
<p>Vaccin mot viruset corona
är ett sätt att minska spridningen
av smittan.
Två sprutor ger bäst skydd.</p>
<p>Hittills har mindre än 20 procent
av människor i Australien
fått två sprutor
med vaccin mot viruset.
Australien har för lite vaccin
för att kunna vaccinera snabbt.</p>
<p>Många i Australien tycker
det är jobbigt med stränga regler.
I staden Sydney
har människor protesterat.
Det är emot reglerna.
Den som protesterar på gatan
kan få böter.</p>
<p>8 SIDOR/TT</p></text><text title="Sverige förlorade i OS" author="8 Sidor" url="https://8sidor.se/sport/2021/08/sverige-forlorade-i-os/" date="2021-08-06 09:49:04" tags="|Sport|handboll|OS 2021|OS i Japan|OS i Tokyo|OS i Tokyo 2021|"><p>Sveriges damer förlorade
semifinalen i handboll i OS.
Frankrike vann semifinalen
med 29-27.</p>
<p>De svenska spelarna
var mycket besvikna.
De spelade bra.
Matchen var länge jämn.
Lagen turades om
att vara i ledningen.</p>
<p>Men i slutet kunde Frankrike
göra ett ryck
och ta ledningen
med några mål.
Sverige kom nära
men aldrig ifatt.</p>
<p>Fram till semifinalen
hade Sverige inte förlorat
någon match.</p>
<p>Men de har fortfarande
chans att ta medalj i OS.
Nu får de spela en match till.
Sverige får spela mot Norge.</p>
<p>Om Sverige vinner matchen
tar de brons.
Sverige har aldrig
tidigare kommit så långt i OS.</p>
<p>Matchen om brons
är på söndag 8 augusti.
Matchen är klockan 4, svensk tid.
8 SIDOR</p></text><text title="Haiti vill ha hjälp" author="8 Sidor" url="https://8sidor.se/varlden/2021/08/haiti-vill-ha-hjalp/" date="2021-08-06 09:50:49" tags="|Världen|FN|Haiti|Jovenel Moïse|Martine Moïse|president|"><p>Haitis president
Jovenel MoïseJovenel Moïse
blev mördad.
Det hände i juli.</p>
<p>Okända personer gick in
i presidentens hem
och sköt honom.</p>
<p>Regeringen i Haiti vill nu
att FN ska hjälpa till
att utreda mordet.</p>
<p>Regeringen har skrivit brev
till FN.
De skriver att det var
människor som inte var från Haiti
som gjorde brottet.</p>
<p>Ungefär 20 soldater från Colombia
har blivit gripna av polisen.
De är misstänkta för att ha skjutit.
Men poliserna tror att de skjutit
för att någon sagt till dem
att göra det.</p>
<p>Presidentens fru Martine Moïse
blev också skadad
i skjutningen i hemmet.
Hon berättar att hon överlevde
för att männen trodde
att hon var död.</p>
<p>Martine Moïse hoppas
att alla som gjorde brottet
ska bli fast.
Annars kan det bli mord
på presidenter igen, säger hon.</p>
<p>– Jag är inte rädd
för mördarna, säger hon.</p>
<p>Martine Moïse kanske försöka
att bli ny president i Haiti.</p>
<p>8 SIDOR/TT</p></text><text title="Ungdomarna är inte misstänkta" author="8 Sidor" url="https://8sidor.se/sverige/2021/08/ungdomarna-ar-inte-misstankta/" date="2021-08-06 14:05:54" tags="|Sverige|åklagare|Kristianstad|skjutning|"><p>I tisdags blev
tre personer skjutna
i Kristianstad.
De blev skjutna utanför
ett köpcentrum.
Några personer kom
med moped och sköt.</p>
<p>Poliserna tog fast tre ungdomar.
De var misstänkta
för att ha varit med vid skjutningen.</p>
<p>På torsdagen blev ungdomarna släppta.
På fredagen sa åklagaren
som jobbar med att utreda skjutningen
att de tre ungdomarna
inte längre är misstänkta.
De kommer inte
att bli mer undersökta
i utredningen.</p>
<p>8 SIDOR/TT</p></text><text title="Sverige vann inte guldet" author="8 Sidor" url="https://8sidor.se/sport/2021/08/sverige-vann-inte-guldet/" date="2021-08-06 14:58:39" tags="|Sport|Caroline Seger|fotboll|Hedvig Lindahl|Kosovare Asllani|OS i Tokyo 2021|"><p>Finalen i fotboll i OS
i Tokyo i Japan
var på fredagen.
Sverige spelade mot Kanada.</p>
<p>Efter 34 minuter
i den första halvleken
gjorde Sverige ett mål.
Kosovare Asllani spelade fram bollen.
Stina Blackstenius sköt i mål.
Det blev 1–0 till Sverige.</p>
<p>Det var det femte målet
Stina Blackstenius gjorde i OS.
Hon är den svenska spelare
som gjort flest mål i alla OS.</p>
<p>I den andra halvleken
fick Kanada en straff.
Det var efter att en svensk
och en kanadensisk spelare
sprungit ihop.</p>
<p>Domarna tittade på en film
hur det såg ut.
Domarna bestämde
att det var straff
för Kanada.</p>
<p>Svenska målvakten Hedvig Lindahl
kunde inte ta bollen.
Kanada sköt i mål.
Det blev 1–1.</p>
<p>De sista 20 minuterna
av matchen
kämpade båda lagen
för att göra fler mål.</p>
<p>Men det blev inga mål.
Ingen hade vunnit ännu.
Därför blev matchen
förlängd i 30 minuter.</p>
<p>Men det blev inga mål
i förlängningen heller.
OS-finalen i fotboll
fick bli avgjord med straffar.</p>
<p>Sveriges Kosovare Asllani
sköt första straffen.
Den gick i stolpen.</p>
<p>Svenska målvakten Hedvig Lindahl
kunde inte ta Kanadas första straff.
Men den andra.</p>
<p>Sverige sköt andra straffen i mål.
Och tredje straffen</p>
<p>Caroline Seger sköt Sveriges femte straff.
Hon kunde göra så Sverige vann.
Hon missade.</p>
<p>Hedvig Lindahl kunde inte ta
Kanadas femte straff.</p>
<p>Sverige missade den sjätte straffen.
Kanada sköt den sjätte straffen i mål.</p>
<p>Kanada vann guld i OS.
Sverige vann silver.</p>
<p>8 SIDOR</p></text><text title="Ryttarna vann guld" author="8 Sidor" url="https://8sidor.se/sport/2021/08/ryttarna-vnn-guld/" date="2021-08-07 12:43:22" tags="|Sport|Henrik von Eckermann|Malin Baryard Johnsson|OS|OS 2020|OS i Tokyo|OS i Tokyo 2021|OSi Japan|Peder Fredricson|"><a href="https://8sidor.se/web_sport-1826/"><img alt="Fredricson har just gått i mål. Han siter på hästen. Han ler och gör tummen upp." class="attachment-thumbnail size-thumbnail" height="69" src="https://8sidor.se/wp-content/uploads/2021/08/peder.jpg" width="128" /></a>
<a href="https://8sidor.se/web_sport-1827/"><img alt="En häst med ryttare är på väg över ett hinder. De är i luften och ryttaren lutar sig framåt över hästens hals." class="attachment-thumbnail size-thumbnail" height="69" src="https://8sidor.se/wp-content/uploads/2021/08/malin.jpg" width="128" /></a>
<p>Sveriges lag vann guld i OS
i hoppning med hästar.
De svenska ryttarna gjorde
en mycket bra tävling.</p>
<p>Finalen i OS blev mycket spännande.
När alla lagen hade hoppat
var USA och Sverige i ledningen.
De hade samma poäng.</p>
<p>USA och Sverige fick rida
en gång till för att avgöra
vilka som skulle få guld.
Alla ryttarna klarade alla hinder.
Det var de som red snabbast
som skulle vinna.</p>
<p>Peder Fredricson med hästen
All in startade sist.
För att Sverige skulle vinna
var han tvungen att rida
snabbare än alla andra.</p>
<p>Det lyckades han med.
Hela det svenska laget jublade.
Det var nästan 100 år
sedan Sverige vann
ett guld i hoppning för lag.</p>
<p>I Sveriges lag red
Henrik von Eckerman,
Malin Baryard Johnsson
och Peder Fredricson.</p>
<p>Det var Peder Fredriksons
andra medalj i OS.
Han vann silver i hoppningen
utan lag.
Sverige har vunnit tre guld i OS.</p>
<p>8 SIDOR</p></text><text title="Film om viktig politiker" author="8 Sidor" url="https://8sidor.se/sverige/2021/08/film-om-viktig-politiker/" date="2021-08-09 06:57:10" tags="|Alla Väljare|Sverige|amning|Birgitta Dahl|demokrati 100|film|förskola|jämställdhet|riksdagen|"><p>Birgitta Dahl är 83 år.
Hon är pensionär
sedan nästan 20 år.
Men hon var politiker länge.
Hon var politiker i riksdagen
i 33 år. Och hon gjorde flera
viktiga saker som förändrade Sverige.</p>
<p>Birgitta Dahl jobbade mycket
för jämställdhet, att kvinnor
ska ha lika chanser
som män.</p>
<p>Så säger Sveriges regeringen
att det ska vara
i den svenska demokratin.
Men så var det inte
när Birgitta Dahl började
som politiker.</p>
<p>År 1969 började hon jobba
i riksdagen för partiet Socialdemokraterna.
Birgitta Dahl födde en dotter
när hon jobbade i riksdagen.
Hon kunde inte vara ledig
med barnet.</p>
<p>– Politiker i riksdagen
som fick barn
kunde inte få ledigt
en dag. Jag var tvungen
att ha med henne överallt
för att kunna amma henne.
Men det fanns ingenstans
att ta vägen för att amma
i riksdagen.</p>
<p>Det har Birgitta Dahl berättat
i en intervju
med tidningen Aftonbladet.</p>
<p>Hon säger att de flesta tyckte
det var jobbigt med
en politiker i riksdagen
som hade ett barn.</p>
<p>– De flesta tyckte
att jag ställde till med besvär.
Det var mycket jobbigt.
Men jag kämpade.</p>
<p>I en ny film
berättar Birgitta Dahl mer
om sitt arbete som politiker.
Hon berättar att hon alltid
kämpat för att kvinnor
ska vara lika mycket värda
som män.</p>
<p>Som politiker jobbade hon för
att det skulle finnas
förskola i alla kommuner.
Föräldrar skulle kunna lämna
sina barn där när de jobbar.
Det gör det idag.</p>
<p>Fram till år 1965
var det tillåtet
för gifta män
att våldta sin fru.</p>
<p>Det kämpade Birgitta Dahl
för att ändra.
Det lyckades.</p>
<p>Men många tyckte
att hon var jobbig.
Många sa elaka saker
om henne. Både politiker
i andra partier
och män i Socialdemokraterna.</p>
<p>– För att lyckas i politiken
måste du veta vad du vill
och aldrig ge upp.</p>
<p>Det har Birgitta Dahl sagt
i en intervju med Aftonbladet.</p>
<p>Filmen om Birgitta Dahl heter
<strong>Birgitta Dahls heliga vrede.</strong>
Den går att se på SVT Play
till den 8 augusti 2023.
<a href="https://www.svtplay.se/video/31904359/birgitta-dahls-heliga-vrede">Gå till filmen på SVT Play</a>.</p>
<p>MARIE HILLBLOM/8 SIDOR</p></text><text title="Test för corona i skolan" author="8 Sidor" url="https://8sidor.se/sverige/2021/08/test-for-corona-i-skolan/" date="2021-08-09 07:34:40" tags="|Sverige|coronatest|distansundervisning|grundskolan|skolstart|sommarlov|Västra Götaland|viruset corona|"><p>Nästa vecka
börjar skolorna i Sverige igen
efter sommarlovet.</p>
<p>Före sommarlovet fick
många elever gå i skolan
hemifrån.
Det berodde på smittan
med viruset corona.</p>
<p>Nu ska alla barn och ungdomar
vara i skolan.
Det säger experter
på Folkhälsomyndigheten.</p>
<p>Men smittan med viruset corona
finns kvar i Sverige.
Och den ökar på många ställen
i landet.</p>
<p>Experterna säger att skolorna
måste vara beredda
om elever blir sjuka.
Om någon blir sjuk i viruset corona
kan en hel klass behöva bli testad.
Testerna är för att kolla
om fler är smittade.</p>
<p>I Västra Götaland ska elever i skolor
kunna testa på ett nytt sätt.
De kan bli testade med gurgling.</p>
<p>Eleven får då skölja runt en vätska
med salt i munnen.
Sedan får eleven
spotta ut vätskan
i ett provrör.
Sedan kollar experter
om det finns virus i provet.</p>
<p>Om det blir mycket smitta
på en skola
kan elever få gå i skolan
hemifrån igen.</p>
<p>8 SIDOR/TT</p></text><text title="Pojke dog efter skjutning" author="8 Sidor" url="https://8sidor.se/sverige/2021/08/pojke-dog-efter-skjutning/" date="2021-08-09 07:46:34" tags="|Sverige|brottslighet|gängvåld|kriminella gäng|skjutning|skjutningar|skjutningar i Linköping|"><p>I förra veckan blev
två ungdomar skjutna
i Linköping.
De blev svårt skadade.
Nu har en av dem dött.</p>
<p>Det var maskerade
personer som sköt dem.
Det hände nära flera affärer
där det var många människor.</p>
<p>Poliserna känner till dem
som blev skjutna.
De tror att det är
flera gäng som
är i strid med varandra.</p>
<p>De senaste två åren
har det varit
19 skjutningar i Linköping.
Tre personer har blivit dödade.</p>
<p>Poliserna har inte tagit
några som är misstänkta
för den senaste skjutning.
8 SIDOR/TT</p></text><text title="Arbetare blir hotade" author="8 Sidor" url="https://8sidor.se/sverige/2021/08/arbetare-blir-hotade/" date="2021-08-09 07:50:05" tags="|Sverige|hot|vägarbetare|vägarbete|våld på jobbet|"><p>Alla vägar måste
bli lagade ibland.
Vägarna blir slitna av
att bilar kör.</p>
<p>Men arbetarna som lagar
vägarna har problem.
De blir hotade.
Ibland blir de slagna.</p>
<p>Det är folk i bilar
som blir arga
för att det blir svårare
att komma fram.
Det blir ofta köer
när vägarna lagas.</p>
<p>Alla människor förstår inte
att arbetet är till för
att vägarna ska bli bättre.</p>
<p>Det visar en undersökning
från fackförbundet Seko.
Nu ska Seko tillsammans
med företagen
ta reda på hur
det ska bli säkrare
för arbetarna på vägarna.
8 SIDOR/TT</p></text><text title="Talibanerna tog tre städer" author="8 Sidor" url="https://8sidor.se/varlden/2021/08/talibanerna-tog-tre-stader/" date="2021-08-09 07:57:33" tags="|Världen|Afghanistan|bråk och strider|strider|"><p>Det är mycket allvarligt läge
i landet Afghanistan.
Det är strider
mellan militärer från regeringen
och gruppen talibaner.
Talibanerna försöker få
mer makt i landet.
Militärer från regeringen
försöker stoppa dem.</p>
<p>I helgen har talibanerna
tagit makten i tre städer
i norra Afghanistan.
Det är städerna Taloqan,
Sar-e-Pul och Kunduz.</p>
<p>– Jag har svårt att se
att något kan stoppa
talibanerna nu.</p>
<p>Det säger Anders Fänge.
Han är expert på Afghanistan.</p>
<p>Han säger att militärer
från regeringen har problem.</p>
<p>– Armén har problem
med korruption, säger han.</p>
<p>Talibanerna styrde i Afghanistan
år 1996 till år 2001.
År 2001 kom militärer från USA
och besegrade dem.</p>
<p>Militärer från USA
och från flera andra länder
har fortsatt att vara i Afghanistan.
Men nu lämnar de landet.
Då kommer talibanerna tillbaka
och vill ta makten.</p>
<p>Talibanerna vill ha ett samhälle
med hårda lagar.
Tidigare förbjöd de musik,
dödade människor när andra tittade på,
kvinnor var inte fria
och flickor fick inte gå i skolan.
De gjorde landet odemokratiskt.</p>
<p>8 SIDOR/TT</p></text><text title="De blev fast på en parkering" author="8 Sidor" url="https://8sidor.se/sverige/2021/08/de-blev-fast-pa-en-parkering/" date="2021-08-09 08:00:26" tags="|Sverige|Älvsbyn|bärplockare|människoexploatering|"><p>Utanför Älvsbyn
i Norrbotten
finns ett läger med tält.
Lägret ligger på
en parkering.
Där har ungefär
50 bulgariska medborgare bott.
Några av dem var barn.</p>
<p>Bulgarerna ska ha kommit
till Sverige för att plocka bär.
Men de blev fast
på parkeringen.
Deras bilar var så dåliga
att poliserna förbjöd
dem att köra bilarna.</p>
<p>Nu undersöker poliserna
om människorna
som skulle plocka bär
har blivit utnyttjade.</p>
<p>Kommunen i Älvsbyn tror
att någon har sagt till
människorna att ta sig
till Norrbotten.
Sedan har den personen
lämnat människorna
och Norrbotten.</p>
<p>– Förra året fanns det också
människor som blev lockade hit
för att plocka bär.
Vi är inte säkra på
att det är samma sak nu,
men vi misstänker det.</p>
<p>Det säger Anna Lindberg
till SVT Norrbotten.
Hon är chef i Älvsbyns kommun.</p>
<p>Förra året kom ungefär
100 personer till Vidsel
som också ligger i Älvsbyn.
De skulle också plocka bär.
Men deras boenden
var så dåliga
att de blev tvungna
att lämna platsen.</p>
<p>Det är vanligt
att människor
från fattigare länder
kommer till Sverige
för att plocka bär.</p>
<p>8 SIDOR/TT</p></text><text title="Han älskar allsången" author="8 Sidor" url="https://8sidor.se/kultur/2021/08/han-alskar-allsangen/" date="2021-08-09 08:24:38" tags="|Kultur|Allsång på Skansen|Benjamin Ingrosso|Stockholm|"><p>Varje sommar är
programmet <strong>Allsång på Skansen</strong>.
Det blir sänt i tv.
Det är på Skansen i Stockholm.
Människor sitter i publiken
och sjunger med.
Artister uppträder på scenen.</p>
<p>Programmet Allsång på Skansen
är det program
som flest tittar på under sommaren.</p>
<p>På tisdag är det näst sista
programmet för sommaren.
Då är artisten Benjamin Ingrosso
en av dem som sjunger.
Det blir fjärde gången
han är med  i Allsång på Skansen.</p>
<p>– För mig är Allsång på Skansen
en tradition. Lika mycket tradition
som midsommar och julafton.</p>
<p>Det säger Benjamin Ingrosso.</p>
<p>När vanliga programmet är slut
ska Benjamin Ingrosso fortsätta att sjunga.
Han gör en egen konsert i en timme.
Den blir också sänd i SVT.</p>
<p>Benjamin Ingrosso ska sjunga
sin egen låt <strong>Stockholm</strong>.</p>
<p>– Jag måste sjunga Stockholm
när jag står på scenen, säger han.</p>
<p><a href="https://www.youtube.com/watch?v=Dq8bjzgx0Gc">Gå till en video med Stockholm</a></p>
<p>8 SIDOR/TT</p></text><text title="Kris för klimatet" author="8 Sidor" url="https://8sidor.se/varlden/2021/08/kris-for-klimatet/" date="2021-08-09 08:25:22" tags="|Världen|IPCC|klimat|klimatet|klimatkris|kris för klimatet|"><p>Det är kris för klimatet.
Läget är värre än tidigare.
Världens länder måste arbeta
snabbare för att minska
utsläppen av gaser
som gör jorden varmare.</p>
<p>Det visar en undersökning
från FNs experter.
Det är världens största undersökning.
Flera tusen experter
över hela världen
har varit med och gjort den.</p>
<p>Dagens arbete för att minska
utsläppen räcker inte.
Det är experterna överens om.</p>
<p>Det är åtta år sedan FNs
förra undersökning kom.
Sedan dess har läget blivit värre.</p>
<p>Det viktigaste med den här
undersökningen är att ledare
från många länder har
varit med och gjort den.
De håller med om
vad experterna säger.
Det är de som kan
göra mest för klimatet.</p>
<p>Experterna säger att
det redan är försent
att klara de målen länderna
kommit överens om.
De har gjort för lite.
Utsläppen har inte minskat.</p>
<p>Det finns fortfarande chans
att undvika den värsta krisen.
Men då måste det bli
stora förändringar.</p>
<p>– Fler länder arbetar
för att minska utsläppen.
Men det måste göras
mer och snabbare,
säger Markku Rummukainen
som expert på klimatet.
8 SIDOR/TT</p>
<p> </p></text><text title="De vann medaljer för Sverige" author="8 Sidor" url="https://8sidor.se/sport/2021/08/de-vann-medaljer-for-sverige/" date="2021-08-09 08:29:58" tags="|Sport|OS i Tokyo 2021|svenska medaljer i OS|"><a href="https://8sidor.se/sport/2021/08/de-vann-medaljer-for-sverige/attachment/presstr%c6%92ff-os-medalj%c3%b7rer/"><img alt="" class="attachment-thumbnail size-thumbnail" height="69" src="https://8sidor.se/wp-content/uploads/2021/08/sdlp8HSm_kOpz4-nh.jpg" width="128" /></a>
<a href="https://8sidor.se/sport/2021/08/de-vann-medaljer-for-sverige/attachment/tokyo-olympics-soccer-5/"><img alt="Sveriges landslag i fotboll för damer." class="attachment-thumbnail size-thumbnail" height="69" src="https://8sidor.se/wp-content/uploads/2021/08/sdlDgZTT46KZs4-nh.jpg" width="128" /></a>
<a href="https://8sidor.se/sport/2021/08/de-vann-medaljer-for-sverige/attachment/web_sport-1831/"><img alt="Seglaren Fredrik Bergström och Anton Dahlberg." class="attachment-thumbnail size-thumbnail" height="69" src="https://8sidor.se/wp-content/uploads/2021/08/sdlbjwzDYJ7DHA-nh.jpg" width="128" /></a>
<a href="https://8sidor.se/sport/2021/08/de-vann-medaljer-for-sverige/attachment/web_sport-1830/"><img alt="Armand Duplantis" class="attachment-thumbnail size-thumbnail" height="69" src="https://8sidor.se/wp-content/uploads/2021/08/sdlkXgo0xfG3C0-nh.jpg" width="128" /></a>
<a href="https://8sidor.se/sport/2021/08/de-vann-medaljer-for-sverige/attachment/web_sport-1829/"><img alt="Seglaren Josefin Olsson." class="attachment-thumbnail size-thumbnail" height="69" src="https://8sidor.se/wp-content/uploads/2021/08/sdlyEf2flFvx_A-nh.jpg" width="128" /></a>
<a href="https://8sidor.se/sport/2021/08/de-vann-medaljer-for-sverige/attachment/web_sport-1828/"><img alt="Bild på Sveriges landslag i hoppning med hästar." class="attachment-thumbnail size-thumbnail" height="69" src="https://8sidor.se/wp-content/uploads/2021/08/210808-osmedaljerkorr-5e73ce42-a001nh.jpg" width="128" /></a>
<p>Sveriges mål innan OS
var att ta åtta medaljer.
Nu är OS slut
och det blev totalt
nio medaljer.
Här är svenskarna
som vann dem.</p>
<p><strong>Daniel Ståhl</strong> tävlar i diskus.
Han var den första
svensken i tävlingarna
som vann guld.
Det var det första guldet
för Sverige i kategorin friidrott
sedan OS i Aten 2004.</p>
<p><strong>Armand Duplantis</strong> tävlar i stavhopp.
Han var den andra svensken
att ta guld. Han hoppade 6,02 meter.</p>
<p>Det sista guldet för Sverige
tog <strong>Henrik von Eckermann,</strong>
<strong>Malin Baryard Johnsson</strong>
och<strong> Peder Fredricson.</strong>
De tävlar i hästhoppning
och vann guld som lag.
Det var Sveriges första
guld med ett lag sedan 1924.</p>
<p>Det blev sex silver för Sverige.
<strong>Anton Dahlberg </strong>och<strong> Fredrik Bergström</strong>
vann sin medalj i segling.</p>
<p><strong>Simon Pettersson</strong> tog silver i diskus.
Han kom alltså tvåa efter
svensken Daniel Ståhl.</p>
<p>Simmaren <strong>Sarah Sjöström</strong>
vann silver i tävlingen
50 meter fritt.</p>
<p>I segling och grenen laser radial
vann svenska <strong>Josefin Olsson</strong>
en medalj i silver.</p>
<p>Hästhopparen <strong>Peder Fredricson</strong>
vann silver tillsammans med
hästen <strong>All In.</strong></p>
<p><strong>Sveriges landslag i fotboll</strong>
spelade sin final mot Kanada
i tävlingen för damer.
Matchen slutade med straffar.
Där förlorade Sverige guldet
men vann ett silver.</p>
<p>8 SIDOR/TT</p></text><text title="Skräpet försvinner inte" author="8 Sidor" url="https://8sidor.se/vardags/2021/08/skrapet-forsvinner-inte/" date="2021-08-10 07:08:23" tags="|Vardags|aluminium|fimpar|flaskor och burkar|naturen|nedskräpning|papperspåsar|plastpåse|skräp|Snus|sommar|"><p>Fler än tidigare
vill vara i naturen
under tiden med viruset corona.</p>
<p>Men många slänger skräp
i naturen.
Fler människor som är
ute i naturen
har gjort att det blivit mer skräp.
Det märker de som jobbar
på platser dit många människor åker.</p>
<p>– Jag tycker att det är
mer skräp.
Jag tycker många
har dålig koll, säger han.</p>
<p>Det säger Fredrik Ståhlberg.
Han är chef för nationalparken
Stenshuvud i Skåne.</p>
<p>– Det borde inte synas
att man varit på platsen
när man lämnar den.</p>
<p>Människor slänger
många olika saker i naturen.
Det är till exempel
fimpar från cigaretter,
snusdosor, flaskor,
burkar och påsar
med bajs från hundar.</p>
<p>Att slänga skräp i naturen
är dåligt.
Mycket skräp försvinner inte
förrän efter massor av år.</p>
<p>De som jobbar i naturen säger
att människor ska
ta med sig skräpet hem.</p>
<p>8 SIDOR/TT</p></text><text title="Han berättar om mord i Iran" author="8 Sidor" url="https://8sidor.se/sverige/2021/08/han-berattar-om-mord-i-iran/" date="2021-08-10 07:38:28" tags="|Sverige|brott mot folkrätten|Iran|mord|rättegång|"><p>En stor rättegång
har börjat i Stockholm.
Den handlar om en
60-årig man från Iran.</p>
<p>Den 60-årige mannen
blev tagen av svenska
poliser för två år sedan.</p>
<p>Poliserna tog honom
på Arlanda flygplats
när han skulle besöka Sverige.</p>
<p>Sedan dess har mannen
varit inlåst.
Han är misstänkt för mord
och brott mot folkrätten.
Det hände i Iran år 1988.
Det hände i fängelset Gohardasht.</p>
<p>Minst fem tusen fångar
blev dödade.
De var politiska fångar.
De dödades för att de var
motståndare till landets ledare.</p>
<p>Mannen jobbade i fängelset.
Han är misstänkt för
att ha varit med och valt ut
vilka som skulle bli dödade.</p>
<p>I dag, tisdag, börjar rättegången mot honom.
Den är i Stockholm.
Rättegången ska vara i nästan 100 dagar.
49 personer som var fångar i Iran
ska berätta om vad de var med om.</p>
<p>Nasrullah Marandi är
en av dem som ska berätta
i rättegången.
Han satt i fängelset.
Han överlevde.</p>
<p>– En dag som denna
på sommaren för 33 år sedan
satt jag i fängelset.
Då hörde jag den här mannen
kalla in mina vänner
till avrättningen,
säger Nasrullah Marandi.</p>
<p>Den misstänkte 60-årige mannen
säger att han är oskyldig.</p>
<p>8 SIDOR/TT</p></text><text title="16-åringar får vaccin" author="8 Sidor" url="https://8sidor.se/sverige/2021/08/16-aringar-far-vaccin/" date="2021-08-10 08:00:58" tags="|Sverige|16-åringar|17-åringar|coronavaccin|vaccination|viruset corona|"><p>Från den här veckan
ska fler unga få vaccin
mot viruset corona.</p>
<p>Det är alla som är
16 år och 17 år
som kan få vaccinet.</p>
<p>– Vaccin skyddar unga
från att bli sjuka.</p>
<p>Det säger experten Johan Carlson
på Folkhälsomyndigheten.</p>
<p>Experterna säger att unga
har mindre risk än äldre
att bli sjuka.
Men unga kan bli sjuka av viruset.
De kan bli lite sjuka eller
allvarligt sjuka.</p>
<p>Experterna säger att ju fler
som är vaccinerade mot viruset corona
desto svårare är det för smittan
att sprida sig.</p>
<p>I Jönköping och i Stockholm
har många unga redan bokat tid
för att vaccinera sig.</p>
<p>8 SIDOR/TT</p></text><text title="Folk flyr från bränderna" author="8 Sidor" url="https://8sidor.se/varlden/2021/08/folk-flyr-fran-branderna/" date="2021-08-10 08:20:37" tags="|Världen|brand|bränder|ränder i Grekland|skogsbränder|torka|värme|"><a href="https://8sidor.se/greece-fires/"><img alt="Det är rökigt. Närmast kameran gå en brandman med en slang. Han har en mask för ansiktet." class="attachment-thumbnail size-thumbnail" height="69" src="https://8sidor.se/wp-content/uploads/2021/08/brand-2.jpg" width="128" /></a>
<a href="https://8sidor.se/aptopix-greece-fires/"><img alt="Fem människor går på en strand. De håller varandra under armarna. Det är mycket rök. Längre bort ligger en stor båt." class="attachment-thumbnail size-thumbnail" height="69" src="https://8sidor.se/wp-content/uploads/2021/08/brand-1.jpg" width="128" /></a>
<a href="https://8sidor.se/greece-fires-2/"><img alt="En bränd bil stoår framför en skog med svarta brända träd." class="attachment-thumbnail size-thumbnail" height="69" src="https://8sidor.se/wp-content/uploads/2021/08/brand-3.jpg" width="128" /></a>
<p>I flera veckor har det varit
stora bränder i länderna
runt Medelhavet.
Det har varit mycket varmt
och torrt där.</p>
<p>I flera bränder har människor dött.
Hus och byar har blivit förstörda.</p>
<p>Flygplan från flera länder
hjälper till att släcka bränderna.
Svenska plan arbetar i Grekland.</p>
<p>– Läget är mycket allvarligt.
Det är många bränder,
säger Per Velandia
som arbetar med släckningen.</p>
<p>I Grekland har flera hundra hus
blivit förstörda av bränder.
Tusentals människor
har fått fly från sina hem.
8 SIDOR/TT</p></text><text title="Fler ska få lån till körkort" author="8 Sidor" url="https://8sidor.se/sverige/2021/08/fler-ska-fa-lan-till-korkort/" date="2021-08-10 08:33:46" tags="|Alla Väljare|Sverige|jobb|körkort|lån till körkort|regeringen|"><p>Körkort kan vara viktigt
att ha för att få
en del jobb.</p>
<p>Men det kostar pengar
att ta körkort.</p>
<p>År 2018 ordnade regeringen
ett särskilt lån.
Det gör att det går
att låna pengar
för att ta körkort.</p>
<p>Lånet har varit till för alla
mellan 18 år och 47 år
och som anmält sig
till arbetsförmedlingen.</p>
<p>Men regeringen tycker att för få
har använt lånet.
Därför ändrar regeringen reglerna.
Fler ska få låna pengar till körkort.</p>
<p>Alla unga som är 19 år
eller 20 år och har
gått klart en utbildning på gymnasiet
ska kunna låna.</p>
<p>De nya reglerna ska börja gälla
den 1 december i år.</p>
<p>8 SIDOR/TT</p></text><text title="Bolund är orolig för klimatet" author="8 Sidor" url="https://8sidor.se/sverige/2021/08/bolund-ar-orolig-for-klimatet/" date="2021-08-10 08:35:57" tags="|Alla Väljare|Sverige|klimathotet|klimtet|Per Bolund|regeringen|"><p>Det finns en ny
stor undersökning
om klimatet.
Tusentals experter
i hela världen säger
att läget är mycket allvarligt.
Klimatet fortsätter att bli varmare.
Länderna har gjort
för lite för att ändra det.</p>
<p><a href="https://8sidor.se/varlden/2021/08/kris-for-klimatet/">Gå till 8 Sidors artikel om den nya undersökningen</a></p>
<p>Per Bolund är Sveriges minister
för klimatet.</p>
<p>– Vi måste lyssna
på larmet från experterna.
Läget är värre än vi trodde,
säger han.</p>
<p>Per Bolund säger
att han inte är överraskad.
Liknande rapporter har kommit tidigare.
Men den här är större
och tydligare än de andra.</p>
<p>– Nu måste vi arbeta hårdare
för att minska utsläppen,
säger han.</p>
<p>Moderaten Jessica Rosencrantz
håller med om
att läget är allvarligt.
Hon säger att alla länder
måste samarbeta för att ändra det.
Men hon tycker att regeringen
har gjort för lite i Sverige.</p>
<p>– Regeringen borde haft
en bättre plan för att
minska utsläppen,
säger hon.
8 SIDOR/TT</p></text><text title="Messi ska spela i Paris" author="8 Sidor" url="https://8sidor.se/sport/2021/08/messi-ska-spela-i-paris/" date="2021-08-10 14:48:28" tags="|Sport|barcelona|FC Barcelona|fotboll|Lionel Messi|Messi|Paris Saint Geramain|Paris SG|"><p>Lionel Messi flyttar till Frankrike.
Han ska spela fotboll i Paris SG.
Det blev klart på tisdagen.
I Paris får han bland annat
spela tillsammans
med Neymar från Brasilien.</p>
<p>Messi har spelat i
Barcelona i Spanien i 21 år.
Sedan han blev proffs
har han aldrig spelat
i någon annan klubb.
Han har gjort 672 mål för klubben.</p>
<p>Men Messi blev för dyr för Barcelona.
I Paris kommer Messi att tjäna
omkring 20 miljoner kronor
i månaden.
Han får dessutom 250 miljoner kronor
när han skriver på kontraktet.
8 SIDOR/TT</p></text><text title="Mysterium med meloner" author="8 Sidor" url="https://8sidor.se/sverige/2021/08/mysterium-med-meloner/" date="2021-08-11 07:16:59" tags="|Sverige|Jönköpings kommun|melon|vattenmelon|"><p>Flera ton med meloner
har blivit slängda
på flera platser i Jönköping.</p>
<p>Det är vattenmeloner.
Vattenmelonerna ligger
i stora högar i naturen.
En plats var
vid ett motionsspår.
Ingen vet vem som har slängt dem där.
Ingen vet varför.</p>
<p>Människor har ringt till kommunen
och klagat.
Kommunen ska skicka ut personer
att ta bort melonerna.</p>
<p>– Det luktar illa.</p>
<p>Det säger Elenore Jungelind
på kommunen till tidningen JP.
Hon säger att det är väldigt onödigt
att slänga meloner på ställen
där ingen ska slänga saker.</p>
<p>8 SIDOR/TT</p></text><text title="Det är bästa musikvideon" author="8 Sidor" url="https://8sidor.se/kultur/2021/08/det-ar-basta-musikvideon/" date="2021-08-11 07:20:14" tags="|Kultur|Beyoncé|Formation|musikvideo|"><p>Musikvideon till låten <strong>Formation</strong>
med artisten Beyoncé
har blivit vald till
den bästa genom tiderna.</p>
<p>Det är den kända
amerikanska musiktidningen Rolling Stone
som valt videon.
Tidningen tycker att den är
den bästa genom tiderna
för att den berättar saker
som hänt i USA.
Den säger något om viktiga saker
som hänt för svarta människor
i USA.</p>
<p>Låten heter Formation.</p>
<p>I videon sjunger Beyonce ord
som gör att den som tittar
kan tänka på hur
poliser i USA behandlat svarta.
Poliser har använt
mycket våld mot svarta.</p>
<p>Beyoncé sjöng låten Formation
på Super Bowl år 2016.</p>
<p>Super Bowl är den stora finalen
i amerikansk fotboll.
Den är varje år.
Super Bowl går att se
på tv i USA.
Det brukar vara det program
som flest människor tittar på.</p>
<p><a href="https://www.youtube.com/watch?v=WDZJPJV__bQ">Gå till Beyoncés video Formation</a></p>
<p>8 SIDOR</p></text><text title="Viktig seger för Malmö" author="8 Sidor" url="https://8sidor.se/sport/2021/08/viktig-seger-for-malmo/" date="2021-08-11 07:41:07" tags="|Sport|Champinons League|kval till Champions League|Malmö FF|"><p>Malmö FF har stora chanser
att få spela i Champions League i fotboll.
På tisdagen vann Malmö
över Glasgow från Skottland.</p>
<p>Malmö ska möta ett lag till i kvalet.
Vinner de matchen får laget spela
i Champions League.
Där möts de bästa lagen
i hela Europa.</p>
<p>Malmö vann båda matcherna
mot Glasgow med 2-1.
Malmö får nästan
100 miljoner kronor för segern.
8 SIDOR/TT</p></text><text title="Cementa får bryta kalk längre" author="8 Sidor" url="https://8sidor.se/sverige/2021/08/cementa-far-bryta-kalk-langre/" date="2021-08-11 07:48:33" tags="|Alla Väljare|Sverige|cement|Cementa|Gotland|kalkbrytning|regeringen|Slite|"><p>Cementa heter
ett svenskt företag.
Det gör cement.
Cement används till
att bland annat bygga
hus och vägar.
För att göra cement
behövs kalk.</p>
<p>Cementa bryter kalk
i Slite på Gotland.
Men tidigare
i sommar sa domstolen
Mark- och miljöverdomstolen
att Cementa inte får
bryta mer kalk där.</p>
<p>Stoppet gäller från och med
den 1 november.</p>
<p>Efter domstolens beslut
blev det en stor diskussion
bland politiker
och organisationer.</p>
<p>Många var rädda
att stoppet skulle
skapa stora problem.
Människor skulle kunna
förlora sina jobb
och cementen skulle inte
räcka till alla byggen
i Sverige.</p>
<p>Nu vill regeringen göra
en tillfällig ändring i lagen.
Ändringen ska göra
att Cementa får bryta kalk längre.
Cementa ska få fortsätta brytningen
i åtta månader till
efter den 1 november.
Innan det blir så måste
riksdagen rösta om det.</p>
<p>Ministern Ibrahim Baylan
från Socialdemoktraterna säger
att regeringen vill göra ändringen
för att se till att det går att fortsätta
att bygga hus och vägar i Sverige.</p>
<p>8 SIDOR/TT</p></text><text title="New Yorks ledare slutar" author="8 Sidor" url="https://8sidor.se/varlden/2021/08/new-yorks-ledare-slutar/" date="2021-08-11 08:05:17" tags="|Världen|#metoo|Andrew Cuomo|guvernör|New York|sexuella trakasserier|"><p>I början av augusti
kom en utredning om
New Yorks ledare,
guvernören Andrew Cuomo.
I den berättade
elva kvinnor
om vad Andrew Cuomo
har gjort.</p>
<p>Kvinnorna sade
att guvernören gjort
sexbrott mot kvinnorna.
En av kvinnorna
har anmält Andrew Cuomo
till poliserna.</p>
<p>Nu slutar Andrew Cuomo
som ledare i New York.</p>
<p>– Jag tror det
bästa jag kan göra nu
är att kliva åt sidan,
sa Cuomo på en träff
för journalister.</p>
<p>Andrew Cuomo ska sluta
sitt jobb om två veckor.
Ny ledare blir
Kathy Hochul.
Hon blir den första
kvinnliga guvernören
i New York någonsin.</p>
<p>8 SIDOR/TT</p></text><text title="Protester mot hårdare regler" author="8 Sidor" url="https://8sidor.se/varlden/2021/08/bevis-for-att-ga-pa-kafe/" date="2021-08-11 08:07:25" tags="|Världen|bevis|Frankrike|Italien|Tyskland|viruset corona|"><a href="https://8sidor.se/varlden/2021/08/bevis-for-att-ga-pa-kafe/attachment/virus-outbreak-france-protests/"><img alt="Massor av människor står vid floden och demonstrerar" class="attachment-thumbnail size-thumbnail" height="69" src="https://8sidor.se/wp-content/uploads/2021/08/paris.jpg" width="128" /></a>
<p>Allt fler länder säger
att människor ska visa
att de vaccinerat sig mot corona
för att få gå på
till exempel kafé,
restaurang och gym.</p>
<p>Har de inte vaccinerat sig
måste de kunna bevisa
att de är friska.</p>
<p>Nu måste människor i Frankrike
ha ett sådant bevis.</p>
<p>Men alla gillar inte det.
Hundra tusentals människor
har demonstrerat mot reglerna.
De tycker det stoppar deras frihet.</p>
<p>Frankrikes president Emmanuel Macron
vill att de nya reglerna
ska göra att ännu fler
vaccinerar sig.
Han säger att vaccinering
kan minska smittan.</p>
<p>Italien har också regler
som kräver att människor
har bevis för att gå
på restaurang och gym.</p>
<p>Tyskland har också områden
där människor måste visa
att de är friska från corona
eller har vaccinerat sig.
Annars får de inte gå på bio,
restaurang eller gym.</p>
<p>8 SIDOR</p></text><text title="Många flyr från Afghanistan" author="8 Sidor" url="https://8sidor.se/varlden/2021/08/manga-flyr-fran-afghanistan/" date="2021-08-11 08:08:27" tags="|Alla Väljare|Världen|Afghanistan|flyktingar|flyktingar från Afghanistan|regeringen|tolkar|"><p>Läget blir allt värre i Afghanistan.
Det är hårda strider
mellan regeringens soldater
och gruppen talibaner.
Många människor vill fly från striderna.
En del vill komma till Sverige.</p>
<p>Bland dem finns flera personer
som hjälpt svenska soldater
i Afghanistan.
De har hjälpt svenskarna
med språket så att soldaterna
kunde prata med folk.</p>
<p>De säger att de är
i fara i Afghanistan.
De kan straffas för
att de hjälpt svenskarna.</p>
<p>Men de får inte komma till Sverige.
Myndigheterna har undersökt
om de är i fara och säger
att de inte behöver skydd.</p>
<p>Många protesterar mot det.
Partiet Moderaterna och Miljöpartiet
säger att regeringen måste
hjälpa afghanerna.</p>
<p>Nu säger regeringen att de ska
undersöka vilka som behöver hjälp.</p>
<p>Samtidigt säger de svenska militärerna
att det är sju år sedan
de fick hjälp av personer i Afghanistan.
69 personer som hjälpte
Sverige då har fått komma hit.</p>
<p>Talibanerna vill ha
hårda religiösa lagar.
De vill ta bort demokratin.
8 SIDOR/TT</p></text><text title="Staket mot Belarus" author="8 Sidor" url="https://8sidor.se/varlden/2021/08/staket-mot-belarus/" date="2021-08-12 08:06:22" tags="|Världen|Belarus|flyktingar|Lettland|Litauen|"><p>Litauen ska bygga
ett högt staket
på gränsen till Belarus
Det är för att stoppa människor
att fly till Litauen.
Stängslet ska vara
fyra meter högt och 50 mil långt.</p>
<p>I Lettland ska poliser
och militärer vakta
vid gränserna.
De ska också stoppa flyktingar.</p>
<p>Det har kommit många människor
på flykt från bland annat Irak.
De har tagit sig till Belarus
och sedan över gränsen
till Litauen och Lettland.
8 SIDOR/TT</p></text><text title="Mycket prat om nytt hus" author="8 Sidor" url="https://8sidor.se/kultur/2021/08/mycket-prat-om-nytt-hus/" date="2021-08-12 08:07:11" tags="|Kultur|arkitektur|Gert Wingård|konst|Liljevalchs|Stockholm|"><p>Liljevalchs är ett museum
på Djurgården i Stockholm.
Där går det att titta på konst.</p>
<p>Liljevalchs har blivit större.
Ett nytt hus har blivit byggt
jämte det gamla.</p>
<p>Det har blivit mycket prat
om det nya huset.
Det har tagit lång tid
att bygga.
Det har kostat mer
än dubbelt så mycket
än vad det var sagt.
Det har kostat
570 miljoner kronor.</p>
<p>Nu är huset färdigt.
Från torsdagen den 12 augusti
är det öppet.
Då kan vem som helst
gå in och titta.</p>
<p>Hur huset skulle se ut
blev bestämt genom en tävling.
Den kände arkitekten
Gert Wingård vann.</p>
<p>En del tycker att huset är fult.
Organisationen Arkitektupproret
tycker att det är det fulaste hus som blev klart i år.
Men arkitekten
tycker huset är
ett av de finaste han ritat.</p>
<p>8 SIDOR/TT</p></text><text title="Nya kaptenen i landslaget" author="8 Sidor" url="https://8sidor.se/sport/2021/08/nya-kapten-i-landslaget/" date="2021-08-12 08:07:44" tags="|Sport|fotboll|herrlandslaget i fotboll|Victor Nilsson Lindelöf|"><p>I september fortsätter herrarnas
landslag att spela kval
till VM i fotboll.
Men då kommer flera
nya spelare att vara med i laget.</p>
<p>Efter EM i somras
valde flera äldre spelare
att sluta i landslaget.
Marcus Berg, Sebastian Larsson
och Mikael Lustig var bland dem.</p>
<p>Nu blir Victor Nilsson Lindelöf
ny kapten i landslaget efter
Sebastian Larsson.</p>
<p>8 SIDOR</p></text><text title="Fler vita älgar" author="8 Sidor" url="https://8sidor.se/vardags/2021/08/fler-vita-algar/" date="2021-08-12 08:09:38" tags="|Vardags|älgar|älgjakt|vita älgar|"><p>Det blir fler vita
älgar i Sverige.
De vita älgarna
är inte sjuka.
Det är naturligt
att de fått vit päls.</p>
<p>Varje år är det jakt på älgar.
Tusentals älgar blir skjutna.
Men det är ovanligt
att vita älgar blir dödade.
Jägarna tycker att de är intressanta.
Därför blir de
vita älgarna fler.</p>
<p>De flesta vita älgar finns i Värmland.
Vita älgar har också
varit synliga i bland annat Bohuslän.
Det kan finnas mellan
50 och 100 vita älgar i Sverige.</p></text><text title="Jättevarmt i Italien" author="8 Sidor" url="https://8sidor.se/varlden/2021/08/jattevarmt-i-italien/" date="2021-08-12 08:10:18" tags="|Världen|ändringar i klimatet|bränder|extrem värme|Italien|klimatet|rekord i värme|Sicilien|Syrakusa|värme|"><p>Det är väldigt varmt
i Italien just nu.
Det är varmast i
södra delen av Italien.</p>
<p>På ön Sicilien är det väldigt hett.
I staden Syrakusa har termometern
visat 48,8 grader varmt.
Det kan vara det varmaste
som det någonsin har varit i Europa.
Experter ska kontrollera temperaturen.
Kanske är det ett rekord.</p>
<p>Värmen gör att det lättare
börjar brinna i naturen.
På flera ställen i Italien
är det bränder som är svåra
att släcka.</p>
<p>Det är varmt också i Grekland och Turkiet.
Det är stora bränder där med.</p>
<p>Värmen kan sprida sig
till fler länder vid Medelhavet.</p>
<p>Nyss kom en stor undersökning
om klimatet i världen.
Den visar att det är kris för klimatet.</p>
<p>Experterna tror att temperaturerna runt Medelhavet
kommer att fortsätta att bli högre.
Det beror på ändringar i klimatet.
Hög värme gör att det riskerar
bli brist på vatten.
Människor klarar inte
att leva i för hög värme.</p>
<p>Minst en person har dött i bränderna i Italien.</p>
<p>Området med värme
har fått namnet Lucifer.
Lucifer är också ett namn
på figuren djävulen.
Djävulen som brukar bli beskriven
som het och komma med eld.
Så är det i Italien nu.</p>
<p>8 SIDOR/TT</p></text><text title="Folk hotar anställda i kommuner" author="8 Sidor" url="https://8sidor.se/sverige/2021/08/folk-hotar-anstallda-i-kommuner/" date="2021-08-12 08:14:13" tags="|Sverige|hot|hot mot anställd|kommun|kommuner|sveriges kommuner och regioner|"><p>De som jobbar i kommunerna
blir allt oftare hotade.
Det säger organisationen
Sveriges kommuner
och regioner, SKR,</p>
<p>Det är folk som vill ha hjälp
av  kommunen som hotar.
Genom att hota vill de tvinga
personen på kommunen
att hjälpa dem.
Kanske att de får ja till
att få pengar av kommunen.
Kanske att de får ja till
att bygga ett hus så som de vill.
Det kan vara ett brott att göra så.</p>
<p>– Många som jobbar i kommuner
känner sig ensamma
när de blir hotade.</p>
<p>Det säger Lena Langlet.
Hon jobbar med demokrati på SKR.</p>
<p>Om personer som jobbar i kommuner
blir hotade för att hjälpa folk
är det ett hot mot demokratin.
I en demokrati ska alla människor
bli lika behandlade.
De lagar som finns ska gälla alla.</p>
<p>SKR ska undersöka problemet
med hot mera.
8 SIDOR/TT</p></text><text title="Många blir mobbade" author="8 Sidor" url="https://8sidor.se/sverige/2021/08/manga-blir-mobbade/" date="2021-08-12 08:41:45" tags="|Sverige|Friends|mobbning|trakasserier|"><p>Många blir
mobbade i skolan.
Ännu fler säger
att andra elever
sagt elaka saker åt dem.
Ofta handlar det
om att de sagt
rasistiska saker åt dem</p>
<p>–Det är väldigt oroväckande,
säger Maria Loodberg.</p>
<p>Hon arbetar på organisationen Friends.
Friends har frågat
20 tusen elever om mobbning.</p>
<p>– Mobbningen har ökat
i Sverige de senaste åren.
Barn ska ha rätt
att leva utan våld.
Sverige klarar inte
att följa reglerna,
säger Maria Loodberg.</p>
<p>Var tionde elev på
mellanstadiet
säger att de blivit mobbade,</p>
<p>Var fjärde elev på mellanstadiet
och lågstadiet säger
att de mått dåligt
för att elever sagt
elaka saker till dem.
8 SIDOR/TT</p></text></corpus>